<HTML>
	<HEAD>
<meta http-equiv="content-type" content="text/html; charset=UTF-8" />
		<title>温病条辨-卷一 上焦篇-补：秋燥胜气论</title>
		<LINK href="..\..\css\contentStyle.css" type="text/css" rel="stylesheet">
			<LINK href="..\..\css\form.css" type="text/css" rel="stylesheet">
	</HEAD>
	<body>
		<form method="get" action="http://www.tcm100.com/Search/tcmbook/tcmbookSearchSingleBook.aspx" target=_blank>



			
<div style="CLEAR: both;MARGIN: 0px auto;FONT: 12px Tahoma, sans-serif;WIDTH: 990px;COLOR: #000;HEIGHT: 80px">
	<div style="MARGIN-TOP:12px;FLOAT:left;MARGIN-LEFT:2px"><img src="../../images/logo.jpg"></div>
	<div style="MARGIN-TOP:10px;FLOAT:right;MARGIN-RIGHT:6px"><ul class="ul-top">
			<li>
				<a class="sideA" id="StranLink">转换到繁體中文</a><script src="../../js/Std_StranJF.js" type="text/javascript"></script><li><a href="../../guestbook/guestbook.aspx">留言板</a></li></ul>
	</div>

</div>
<div style="BORDER-RIGHT:#94bae7 1px solid; BORDER-TOP:#94bae7 1px solid; BACKGROUND:#d6e3f7; MARGIN:0px auto; BORDER-LEFT:#94bae7 1px solid; WIDTH:990px; BORDER-BOTTOM:#94bae7 1px solid; HEIGHT:28px; TEXT-ALIGN:center">
	<div style="MARGIN:0px auto; WIDTH:970px; PADDING-TOP:6px; HEIGHT:28px">
		<div style="FLOAT:left;FONT:12px Tahoma, sans-serif;WIDTH:700px;COLOR:#000;TEXT-ALIGN:left">
			<UL style="PADDING-RIGHT:0px;PADDING-LEFT:0px;PADDING-BOTTOM:0px;MARGIN:0px;PADDING-TOP:0px;LIST-STYLE-TYPE:none;HEIGHT:12px">
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../default.aspx" style="COLOR: #000000;TEXT-DECORATION: none">首页</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../Article/ArticleList-1.aspx" style="COLOR: #000000;TEXT-DECORATION: none">

						文章</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhuanTi/ZhuanTiList.aspx" style="COLOR: #000000;TEXT-DECORATION: none">专题</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../QiKan.aspx" style="COLOR: #000000;TEXT-DECORATION: none">专业期刊</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../JiaoCai.aspx" style="COLOR: #000000;TEXT-DECORATION: none">中医药学教材</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../zhongyiguji.aspx" style="COLOR: #000000;TEXT-DECORATION: none">中医古籍</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhongYiYaoShuJuKu.aspx" style="COLOR: #000000;TEXT-DECORATION: none">中医药数据库</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../GuoXueJingDian.aspx" style="COLOR: #000000;TEXT-DECORATION: none">国学经典</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../BookInfo/default.aspx" style="COLOR: #000000;TEXT-DECORATION: none">中医图书信息</A><SPAN> | </SPAN></LI>
			</UL>
		</div>
		<div style="CLEAR:both">
		</div>

	</div>
</div>
<div style="MARGIN:0px auto; WIDTH:990px; HEIGHT:28px; TEXT-ALIGN:left">
	<div style="PADDING-LEFT:5px;MARGIN:0px auto;WIDTH:990px;PADDING-TOP:6px;HEIGHT:28px;TEXT-ALIGN:left">
		<span id="Top_lbl_position" style="MARGIN-TOP:2px">您的位置 ： <a class='position' href='../../default.aspx'>首页</a> > <a class='position' href='../../ZhongYiGuJi.aspx'>中医古籍</a> > <span style='font-weight:bold;'>温病条辨 卷一 上焦篇</span></span></div>
</div>

<div style="margin-top:20px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360886";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

			<div id="main">
				<div id="content">
					<div class="contentPosition">
						<p style="FLOAT: left"><a href='http://www.tcm100.com/user/wbtb/zzbook9.htm'>前一篇</a> 
							<a href='http://www.tcm100.com/user/wbtb/index.htm'>目录</a> 
							<a href='http://www.tcm100.com/user/wbtb/zzbook11.htm'>后一篇</a></p>
						<p style="FLOAT:right;MARGIN-RIGHT:5px">

							<a id="HL_Email" href="http://www.tcm100.com/PageSendEmail.aspx" target="_blank"><img src="http://www.tcm100.com/images/email.gif" border="0"> 将本页发送Email到自己或他人的信箱</a>
						</p>
					</div>
					<div class="clear"></div>
					<table id="Panel_Article" cellpadding="0" cellspacing="0" border="0" width="100%"><tr><td>
<div class='title' style='font-size:26px;'>温病条辨 卷一 上焦篇</div>
	<div class='title'>补：秋燥胜气论</div>
<div style="text-align:center;padding:10px;">本书全文检索： <input type="text" style="width:280px;" name="SearchTxtInput"> <input type="submit" value="全文检索" NAME="Submit1"></div>
<div style="text-align:center;padding:20px;"><div id='ad-H'>
<script type="text/javascript"><!--
google_ad_client = "pub-6536413627886269";
/* 336x280, 创建于 09-7-15 */
google_ad_slot = "9328817988";
google_ad_width = 336;
google_ad_height = 280;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div></div><div class='title'></div>

<div class='content'> 按前所序之秋燥方论，乃燥之复气也，标气也。盖燥属金而克木，木之子，少阳相火也，火气来复，故现燥热干燥之证。又《灵枢》谓：丙丁为手之两阳合明，辰巳为足之两阳合明，阳明本燥，标阳也。前人谓燥气化火，经谓燥金之下，火气承之，皆谓是也。案古方书，无秋燥之病。近代以来，惟喻氏始补燥气论，其方用甘润微寒；叶氏亦有燥气化火之论，其方用辛凉甘润；乃《素问》所谓燥化于天，热反胜之，治以辛凉，佐以苦甘法也。瑭袭前人之旧，故但叙燥证复气如前。书已告成，窃思与《素问》燥淫所胜不合，故杂说篇中，特著燥论一条，详言正化、对化、胜气、复气以补之。其于燥病胜气之现于三焦者，究未出方论，乃不全之书，心终不安。嗣得沈目南先生《医征》温热病论，内有秋燥一篇，议论通达正大，兹采而录之于后，间有偏胜不圆之处，又详辨之，并特补燥证胜气治法如左。<br> 再按胜复之理，与正化对化，从本从标之道，近代以来，多不深求，注释之家，亦不甚考。如仲景《<a href='http://www.tcm100.com/user/shl/index.htm' target='_blank' style='color:#154BA0;text-decoration:none;'>伤寒论</a>》中之麻桂、姜附，治寒之胜气也，治寒之正化也，治寒之本病也。白虎、承气，治寒之复气也，治寒之对化也，治寒之标病也。余气俱可从此类推。（太阳本寒标热，对化为火，盖水胜必克火。故经载太阳司天，心病为多。末总结之曰：病本于心，心火受病必克金。白虎，所以救金也。金受病，则坚刚牢固，滞塞不通。复气为土，土性壅塞，反来克本身之真水。承气，所以泄金与土而救水也。再经谓：寒淫所胜，以咸泻之。从来注释家，不过随文释义，其所以用方之故，究未达出。本论不能遍注伤寒，偶举一端，以例其余。明者得此门径，熟玩《内经》，自可迎刃而解；能解伤寒，其于本论，自无难解者矣。由是推之，六气皆然耳）。<br> 沈目南《燥病论》曰：《天元纪大论》云：天以六为节，地以五为制。盖六乃风寒暑湿燥火为节，五即木火土金水为制。然天气主外，而一气司六十日有奇；地运主内，而一运主七十二日有奇，故五运六气合行而终一岁，乃天然不易之道也。《内经》失去长夏伤于湿、秋伤于燥，所以燥证湮没，至今不明。先哲虽有言之，皆是内伤津血干枯之证，非谓外感清凉时气之燥。然燥气起于秋分以后，小雪以前，阳明燥金凉气司令。经云：阳明之胜，清发于中，左胠胁痛，溏泄，内为嗌塞，外发A2J7疝。大凉肃杀，华英改容，毛虫乃殃。胸中不便，嗌塞而咳。据此经文，燥令必有凉气感人，肝木受邪而为燥也。惟近代喻嘉言昂然表出，可为后世苍生之幸；奈以诸气膹郁，诸痿喘呕，咳不止而出白血死，谓之燥病，此乃伤于内者而言，诚与外感燥证不相及也。更自制清燥救肺汤，皆以滋阴清凉之品，施于火热刑金，肺气受热者宜之。若治燥病，则以凉投凉，必反增病剧。殊不知燥病属凉，谓之次寒，病与感寒同类。经以寒淫所胜，治以甘热，此但燥淫所胜，平以苦温，乃外用苦温辛温解表，与冬月寒冷而用麻桂姜附，其法不同，其和中攻里则一，故不立方。盖《内经》六气，但分阴阳主治，以风热火三气属阳同治，但药有辛凉苦寒咸寒之异；湿燥寒三气属阴同治，但药有苦热苦温甘热之不同。仲景所以立伤寒温病二论为大纲也。盖《性理大全》谓燥属次寒，奈后贤悉谓属热，大相径庭。如盛夏暑热熏蒸，则人身汗出濈濈，肌肉潮润而不燥也；冬月寒凝肃杀，而人身干槁燥冽。故深秋燥令气行，人体肺金应之，肌肤亦燥，乃火令无权，故燥属凉，前人谓热非矣。<br> 按先生此论，可谓独具只眼，不为流俗所汩没者。其责喻氏补燥论用甘寒滋阴之品，殊失燥淫所胜，平以苦温之法，亦甚有理。但谓诸气膹郁，诸痿喘呕，咳不止出白血，尽属内伤，则于理欠圆。盖因内伤而致此证者固多，由外感余邪在络，转化转热而致此证者，亦复不少。瑭前于风温咳嗽条下，驳杏苏散，补桑菊饮，方论内极言咳久留邪致损之故，与此证同一理也。谓清燥救肺汤治燥之复气，断非治燥之胜气，喻氏自无从致辨；若谓竟与燥不相及，未免各就一边谈理。盖喻氏之清燥救肺汤，即《<a href='http://www.tcm100.com/user/shl/index.htm' target='_blank' style='color:#154BA0;text-decoration:none;'>伤寒论</a>》中后半截之复脉汤也。伤寒必兼母气之燥，故初用辛温甘热，继用辛凉苦寒，终用甘润，因其气化之所至而然也。至谓仲景立伤寒温病二大纲，如《素问》所云，寒暑六入，暑统风火，寒统燥湿，一切外感，皆包于内，其说尤不尽然，盖尊信仲景太过而失之矣。若然，则仲景之书，当名六气论，或外感论矣，何以独名伤寒论哉！盖仲景当日著书，原为伤寒而设，并未遍著外感，其论温、论暑、论湿，偶一及之也，即先生亦补《医征》温热病论，若系全书，何容又补哉！瑭非好辨，恐后学眉目不清，尊信前辈太过，反将一切外感，总混入《<a href='http://www.tcm100.com/user/shl/index.htm' target='_blank' style='color:#154BA0;text-decoration:none;'>伤寒论</a>》中，此近代以来之大弊，祸未消灭，尚敢如此立论哉！<br> 一、秋燥之气，轻则为燥，重则为寒，化气为湿，复气为火。<br> 揭燥气之大纲，兼叙其子母之气、胜复之气，而燥气自明。重则为寒者，寒水为燥金之子也；化气为湿者，土生金，湿土其母气也。《至真要大论》曰：阳明厥阴，不从标本，从乎中也。又曰：从本者，化生于本；从标本者，有标本之化；从中者，以中气为化也。按阳明之上，燥气治之，中见太阴。故本论初未著燥金本气方论，而于疟疝等证，附见于寒湿条下。叶氏医案谓伏暑内发，新凉外加，多见于伏暑类中；仲景《金匮》，多见于腹痛疟疝门中。<br> 二、燥伤本脏，头微痛，恶寒，咳嗽稀痰，鼻塞，嗌塞，脉弦，无汗，杏苏散主之。<br> 本脏者，肺胃也。经有嗌塞而咳之明文，故上焦之病自此始。燥伤皮毛，故头微痛恶寒也，微痛者，不似伤寒之痛甚也。阳明之脉，上行头角，故头亦痛也。咳嗽稀痰者，肺恶寒，古人谓燥为小寒也；肺为燥气所搏，不能通调<a href='http://www.tcm100.com/user/JiaoCai/ZhenJiuXue/zzZhenJiuXueWei59.htm' target='_blank' style='color:#154BA0;text-decoration:none;'>水道</a>，故寒饮停而咳也。鼻塞者，鼻为肺窍。嗌寒者，嗌为肺系也。脉弦者，寒兼饮也。无汗者，凉搏皮毛也。按杏苏散，减小青龙一等。此条当与下焦篇所补之痰饮数条参看。再杏苏散乃时人统治四时伤风咳嗽通用之方，本论前于风温门中已驳之矣；若伤燥凉之咳，治以苦温，佐以甘辛，正为合拍。若受重寒夹饮之咳，则有青龙；若伤春风，与燥已化火无痰之证，则仍从桑菊饮、桑杏汤例。<br> 杏苏散方<br> 苏叶 <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a> <a href='http://www.tcm100.com/userReg/JiaoCai/ZhongYaoXue/zzZhongYao160.htm' target='_blank' style='color:#154BA0;text-decoration:none;'>茯苓</a> <a href='http://www.tcm100.com/userReg/JiaoCai/ZhongYaoXue/zzZhongYao313.htm' target='_blank' style='color:#154BA0;text-decoration:none;'>前胡</a> 苦<a href='http://www.tcm100.com/userReg/JiaoCai/ZhongYaoXue/zzZhongYao314.htm' target='_blank' style='color:#154BA0;text-decoration:none;'>桔梗</a> 枳壳 <a href='http://www.tcm100.com/userReg/JiaoCai/ZhongYaoXue/zzZhongYao4.htm' target='_blank' style='color:#154BA0;text-decoration:none;'>生姜</a> <a href='http://www.tcm100.com/userReg/JiaoCai/ZhongYaoXue/zzZhongYao380.htm' target='_blank' style='color:#154BA0;text-decoration:none;'>大枣</a>（去核） 橘皮 杏仁 <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a><br> 加减法：无汗，脉弦甚或紧，加<a href='http://www.tcm100.com/userReg/JiaoCai/ZhongYaoXue/zzZhongYao8.htm' target='_blank' style='color:#154BA0;text-decoration:none;'>羌活</a>，微透汗。汗后咳不止，去苏叶、<a href='http://www.tcm100.com/userReg/JiaoCai/ZhongYaoXue/zzZhongYao8.htm' target='_blank' style='color:#154BA0;text-decoration:none;'>羌活</a>，加苏梗。兼泄泻腹满者，加<a href='http://www.tcm100.com/userReg/JiaoCai/ZhongYaoXue/zzZhongYao154.htm' target='_blank' style='color:#154BA0;text-decoration:none;'>苍术</a>、<a href='http://www.tcm100.com/userReg/JiaoCai/ZhongYaoXue/zzZhongYao155.htm' target='_blank' style='color:#154BA0;text-decoration:none;'>厚朴</a>。头痛兼眉棱骨痛者，加<a href='http://www.tcm100.com/userReg/JiaoCai/ZhongYaoXue/zzZhongYao9.htm' target='_blank' style='color:#154BA0;text-decoration:none;'>白芷</a>。热甚加<a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a>，泄泻腹满者不用。<br> 方论：此苦温甘辛法也。外感燥凉，故以苏叶、<a href='http://www.tcm100.com/userReg/JiaoCai/ZhongYaoXue/zzZhongYao313.htm' target='_blank' style='color:#154BA0;text-decoration:none;'>前胡</a>辛温之轻者达表；无汗脉紧，故加<a href='http://www.tcm100.com/userReg/JiaoCai/ZhongYaoXue/zzZhongYao8.htm' target='_blank' style='color:#154BA0;text-decoration:none;'>羌活</a>辛温之重者，微发其汗。甘、橘从上开，枳、杏、前、芩从下降，则嗌塞鼻塞宣通而咳可止。橘、半、<a href='http://www.tcm100.com/userReg/JiaoCai/ZhongYaoXue/zzZhongYao160.htm' target='_blank' style='color:#154BA0;text-decoration:none;'>茯苓</a>，逐饮而补肺胃之阳。以<a href='http://www.tcm100.com/userReg/JiaoCai/ZhongYaoXue/zzZhongYao9.htm' target='_blank' style='color:#154BA0;text-decoration:none;'>白芷</a>易原方之<a href='http://www.tcm100.com/userReg/JiaoCai/ZhongYaoXue/zzZhongYao376.htm' target='_blank' style='color:#154BA0;text-decoration:none;'>白术</a>者，<a href='http://www.tcm100.com/userReg/JiaoCai/ZhongYaoXue/zzZhongYao376.htm' target='_blank' style='color:#154BA0;text-decoration:none;'>白术</a>中焦脾药也，<a href='http://www.tcm100.com/userReg/JiaoCai/ZhongYaoXue/zzZhongYao9.htm' target='_blank' style='color:#154BA0;text-decoration:none;'>白芷</a>肺胃本经之药也，且能温肌肉而达皮毛。姜、枣为调和营卫之用。若表凉退而里邪未除，咳不止者，则去走表之苏叶，加降里之苏梗。泄泻腹满，金气太实之里证也，故去<a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a>之苦寒，加术、朴之苦辛温也。<br> 三、伤燥，如伤寒太阳证，有汗，不咳，不呕，不痛者，<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤小和之。<br> 如伤寒太阳证者，指头痛、身痛、恶风寒而言也。有汗不得再发其汗，亦如伤寒例，但燥较寒为轻，故少与<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>小和之也。<br> <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤方（见前）<br> 四、燥金司令，头痛，身寒热，胸胁痛，甚则疝瘕痛者，<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a><a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>各半汤加吴萸楝子茴香<a href='http://www.tcm100.com/userReg/JiaoCai/ZhongYaoXue/zzZhongYao205.htm' target='_blank' style='color:#154BA0;text-decoration:none;'>木香</a>汤主之。<br> 此金胜克木也。本病与金病并见，表里齐病，故以<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>达少阳之气，即所达肝木之气，合<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>而外出太阳，加芳香定痛、苦温通降也。湿燥寒同为阴邪，故仍从足经例。<br> <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a><a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>各半汤加吴萸楝子茴香<a href='http://www.tcm100.com/userReg/JiaoCai/ZhongYaoXue/zzZhongYao205.htm' target='_blank' style='color:#154BA0;text-decoration:none;'>木香</a>汤方（治以苦温，佐以甘辛法）<br> <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a> <a href='http://www.tcm100.com/userReg/JiaoCai/ZhongYaoXue/zzZhongYao194.htm' target='_blank' style='color:#154BA0;text-decoration:none;'>吴茱萸</a> <a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a> <a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a> <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a> 广<a href='http://www.tcm100.com/userReg/JiaoCai/ZhongYaoXue/zzZhongYao205.htm' target='_blank' style='color:#154BA0;text-decoration:none;'>木香</a> <a href='http://www.tcm100.com/userReg/JiaoCai/ZhongYaoXue/zzZhongYao4.htm' target='_blank' style='color:#154BA0;text-decoration:none;'>生姜</a> <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a> <a href='http://www.tcm100.com/userReg/JiaoCai/ZhongYaoXue/zzZhongYao380.htm' target='_blank' style='color:#154BA0;text-decoration:none;'>大枣</a>（去核） <a href='http://www.tcm100.com/userReg/JiaoCai/ZhongYaoXue/zzZhongYao208.htm' target='_blank' style='color:#154BA0;text-decoration:none;'>川楝子</a> <a href='http://www.tcm100.com/userReg/JiaoCai/ZhongYaoXue/zzZhongYao195.htm' target='_blank' style='color:#154BA0;text-decoration:none;'>小茴香</a> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a> 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a><br> 五、燥淫传入中焦，脉短而涩，无表证，无下证，胸痛，腹胁胀痛，或呕，或泄，苦温甘辛以和之。<br> 燥虽传入中焦，既无表里证，不得误汗、误下，但以苦温甘辛和之足矣。脉短而涩者，长为木，短为金，滑为润，涩为燥也。胸痛者，肝脉络胸也。腹痛者，金气克木，木病克土也。胁痛者，肝木之本位也。呕者，亦金克木病也。泄者，阳明之上，燥气治之，中见太阴也。或者，不定之辞。有痛而兼呕与泄者，有不呕而但泄者，有不泄而但呕者，有不兼呕与泄而但痛者。病情有定，病势无定，故但出法而不立方，学者随证化裁可也。药用苦温甘辛者，经谓燥淫所胜，治以苦温，佐以甘辛，以苦下之。盖苦温从火化以克金，甘辛从阳化以胜阴也。以苦下之者，金性坚刚，介然成块，病深坚结，非下不可。下文即言下之证。<br> 六、阳明燥证，里实而坚，未从热化，下之以苦温；已从热化，下之以苦寒。<br> 燥证阳明里实而坚满，经统言以苦下之，以苦泄之。今人用下法，多以苦寒。不知此证当别已化未化，用温下寒下两法，随证施治，方为的确。未从热化之脉，必仍短涩，涩即兼紧也，面必青黄。苦温下法，如《金匮》<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a><a href='http://www.tcm100.com/userReg/JiaoCai/ZhongYaoXue/zzZhongYao191.htm' target='_blank' style='color:#154BA0;text-decoration:none;'>附子</a><a href='http://www.tcm100.com/userReg/JiaoCai/ZhongYaoXue/zzZhongYao10.htm' target='_blank' style='color:#154BA0;text-decoration:none;'>细辛</a>汤、新方天台<a href='http://www.tcm100.com/userReg/JiaoCai/ZhongYaoXue/zzZhongYao209.htm' target='_blank' style='color:#154BA0;text-decoration:none;'>乌药</a>散（见下焦篇寒湿门）加<a href='http://www.tcm100.com/userReg/JiaoCai/ZhongYaoXue/zzZhongYao116.htm' target='_blank' style='color:#154BA0;text-decoration:none;'>巴豆</a>霜之类。已从热化之脉，必数而坚，面必赤，舌必黄，再以他证参之。苦寒下法，如三承气之类，而小承气无<a href='http://www.tcm100.com/userReg/JiaoCai/ZhongYaoXue/zzZhongYao105.htm' target='_blank' style='color:#154BA0;text-decoration:none;'>芒硝</a>，轻用<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>或酒炒，重用枳、朴，则微兼温矣。<br> 附治验：丙辰年，瑭治一山阴幕友车姓，年五十五岁，须发已白大半。脐左坚大如盘，隐隐微痛，不大便数十日。先延外科治之，外科以大承气下之三、四次，终不通。延余诊视，按之坚冷如石，面色青黄，脉短涩而迟。先尚能食，屡下之后，糜粥不进，不大便已四十九日。余曰：此癥也，金气之所结也。以肝本抑郁，又感秋金燥气，小邪中里，久而结成，愈久愈坚，非下不可，然寒下非其治也。以天台<a href='http://www.tcm100.com/userReg/JiaoCai/ZhongYaoXue/zzZhongYao209.htm' target='_blank' style='color:#154BA0;text-decoration:none;'>乌药</a>散二钱，加<a href='http://www.tcm100.com/userReg/JiaoCai/ZhongYaoXue/zzZhongYao116.htm' target='_blank' style='color:#154BA0;text-decoration:none;'>巴豆</a>霜一分，姜汤和服。设三伏以待之，如不通，第二次加<a href='http://www.tcm100.com/userReg/JiaoCai/ZhongYaoXue/zzZhongYao116.htm' target='_blank' style='color:#154BA0;text-decoration:none;'>巴豆</a>霜分半；再不通，第三次加<a href='http://www.tcm100.com/userReg/JiaoCai/ZhongYaoXue/zzZhongYao116.htm' target='_blank' style='color:#154BA0;text-decoration:none;'>巴豆</a>霜二分。服至三次后，始下黑亮球四十九枚，坚莫能破。继以苦温甘辛之法调理，渐次能食。又十五日不大便，余如前法下，至第二次而通，下黑亮球十五枚，虽亦坚结，然破之能碎，但燥极耳。外以香油熬川椒，熨其坚处；内服苦温芳香透络，月余化尽。于此证，方知燥金之气伤人如此，而温下寒下之法，断<a href='http://www.tcm100.com/user/JiaoCai/ZhenJiuXue/zzZhenJiuXueWei50.htm' target='_blank' style='color:#154BA0;text-decoration:none;'>不容</a>紊也。<br> 乙丑年，治通廷尉，久疝不愈。时年六十八岁。先是通廷尉外任时，每发疝，医者必用<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>，故留邪在络，久不得愈。至乙丑季夏，受凉复发，坚结肛门，坐卧不得，胀痛不可忍，汗如雨下，七日不大便。余曰：疝本寒邪，凡结坚牢固，皆属金象，况现下势甚危急，非温下不可。亦用天台<a href='http://www.tcm100.com/userReg/JiaoCai/ZhongYaoXue/zzZhongYao209.htm' target='_blank' style='color:#154BA0;text-decoration:none;'>乌药</a>散一钱，<a href='http://www.tcm100.com/userReg/JiaoCai/ZhongYaoXue/zzZhongYao116.htm' target='_blank' style='color:#154BA0;text-decoration:none;'>巴豆</a>霜分许。下至三次始通，通后痛渐定。调以倭<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>丸，兼用《金匮》蜘蛛散，渐次化净。以上治验二条，俱系下焦证，以出阳明坚结下法，连类而及。<br> 七、燥气延入下焦，搏于血分，而成癥者，无论男妇，化癥回生丹主之。<br> 大邪中表之燥证，感而激发者，诚如目南先生所云，与伤寒同法，学者衡其轻重可耳。前所补数条，除减伤寒法等差二条，胸胁腹痛一条，与伤寒微有不同，余俱兼疝瘕者，以经有燥淫所胜，男子A2J7疝，女子少腹痛之明文。疝瘕已多见寒湿门中，疟证、泄泻、呕吐已多见于寒湿、湿温门中，此特补小邪中里，深入下焦血分，坚结不散之痼疾。若不知络病宜缓通治法，或妄用急攻，必犯瘕散为蛊之戒。此蛊乃血蛊也，在妇人更多，为极重难治之证，学者不可不预防之也。化癥回生丹法，系燥淫于内，治以苦温，佐以甘辛，以苦下之也。方从《金匮》<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>煎丸与回生丹脱化而出。此方以参、桂、椒、姜通补阳气，<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>、熟地，守补阴液，益母膏通补阴气，而消水气，<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>胶通补肝气，而消癥瘕，余俱芳香入络而化浊。且以食血之虫，飞者走络中气分，走者走络中血分，可谓无微不入，无坚不破。又以醋熬<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>三次，约入病所，不伤他脏，久病坚结不散者，非此不可。或者病其药味太多，不知用药之道，少用独用，则力大而急；多用众用，则功分而缓。古人缓化之方皆然，所谓有制之师不畏多，无制之师少亦乱也。此方合醋与蜜共三十六味，得四九之数，金气生成之数也。<br> 化癥回生丹方<br> <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>（六两） 安南桂（二两） 两头尖（二两） <a href='http://www.tcm100.com/userReg/JiaoCai/ZhongYaoXue/zzZhongYao367.htm' target='_blank' style='color:#154BA0;text-decoration:none;'>麝香</a>（二两） 片子<a href='http://www.tcm100.com/userReg/JiaoCai/ZhongYaoXue/zzZhongYao269.htm' target='_blank' style='color:#154BA0;text-decoration:none;'>姜黄</a>（二两） 公<a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#154BA0;text-decoration:none;'>丁香</a>（三两） 川椒炭（二两） <a href='http://www.tcm100.com/userReg/JiaoCai/ZhongYaoXue/zzZhongYao296.htm' target='_blank' style='color:#154BA0;text-decoration:none;'>虻虫</a>（二两） 京<a href='http://www.tcm100.com/userReg/JiaoCai/ZhongYaoXue/zzZhongYao294.htm' target='_blank' style='color:#154BA0;text-decoration:none;'>三棱</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao253.htm' target='_blank' style='color:#154BA0;text-decoration:none;'>蒲黄</a>炭（一两） 藏<a href='http://www.tcm100.com/userReg/JiaoCai/ZhongYaoXue/zzZhongYao276.htm' target='_blank' style='color:#154BA0;text-decoration:none;'>红花</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao288.htm' target='_blank' style='color:#154BA0;text-decoration:none;'>苏木</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>（三两） 苏子霜（二两） <a href='http://www.tcm100.com/userReg/JiaoCai/ZhongYaoXue/zzZhongYao272.htm' target='_blank' style='color:#154BA0;text-decoration:none;'>五灵脂</a>（二两） 降真香（二两） 干漆（二两） <a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#154BA0;text-decoration:none;'>当归</a>尾（四两） <a href='http://www.tcm100.com/userReg/JiaoCai/ZhongYaoXue/zzZhongYao271.htm' target='_blank' style='color:#154BA0;text-decoration:none;'>没药</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（四两） 杏仁（三两） <a href='http://www.tcm100.com/userReg/JiaoCai/ZhongYaoXue/zzZhongYao212.htm' target='_blank' style='color:#154BA0;text-decoration:none;'>香附</a>米（二两） <a href='http://www.tcm100.com/userReg/JiaoCai/ZhongYaoXue/zzZhongYao194.htm' target='_blank' style='color:#154BA0;text-decoration:none;'>吴茱萸</a>（二两） 元胡索（二两） <a href='http://www.tcm100.com/userReg/JiaoCai/ZhongYaoXue/zzZhongYao295.htm' target='_blank' style='color:#154BA0;text-decoration:none;'>水蛭</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao233.htm' target='_blank' style='color:#154BA0;text-decoration:none;'>阿魏</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao195.htm' target='_blank' style='color:#154BA0;text-decoration:none;'>小茴香</a>炭（三两） <a href='http://www.tcm100.com/userReg/JiaoCai/ZhongYaoXue/zzZhongYao266.htm' target='_blank' style='color:#154BA0;text-decoration:none;'>川芎</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao270.htm' target='_blank' style='color:#154BA0;text-decoration:none;'>乳香</a>（二两） 良姜（二两） 艾炭（二两） 益母膏（八两） <a href='http://www.tcm100.com/userReg/JiaoCai/ZhongYaoXue/zzZhongYao412.htm' target='_blank' style='color:#154BA0;text-decoration:none;'>熟地黄</a>（四两） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>胶（一斤） <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（八两，共为细末，以高米醋一斤半，熬浓，晒干为末，再加醋熬，如是三次，晒干，末之）<br> 共为细末，以<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>、益母、<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>三胶和匀，再加炼蜜为丸，重一钱五分，蜡皮封护。同时温开水和，空心服，瘀甚之证，黄酒下。<br> 治癥结不散不痛。<br> 治癥发痛甚。<br> 治血痹。<br> 治妇女干血痨证之属实者。<br> 治疟母左胁痛而寒热者。<br> 治妇女经前作痛，古谓之痛经者。<br> 治妇女将欲行经而寒热者。<br> 治妇女将欲行经，误食生冷腹痛者。<br> 治妇女经闭。<br> 治妇女经来紫黑，甚至成块者。<br> 治腰痛之因于跌扑死血者。<br> 治产后瘀血，少腹痛，拒按者。<br> 治跌扑昏晕欲死者。<br> 治金疮棒疮之有瘀滞者。<br> 八、燥气久伏下焦，不与血搏，老年八脉空虚，不可与化癥回生丹，复亨丹主之。<br> 金性沉著，久而不散，自非温通络脉不可。既不与血搏成坚硬之块，发时痛胀有形，痛止无形，自不得伤无过之营血，而用化癥矣。复亨大义，谓剥极而复，复则能亨也。其方以温养、温燥兼用。盖温燥之方，可暂不可久，况久病虽曰阳虚，阴亦不能独足，至老年八脉空虚，更当预护其阴。故以石<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>补下焦真阳，而不伤阴之品为君，佐以<a href='http://www.tcm100.com/userReg/JiaoCai/ZhongYaoXue/zzZhongYao387.htm' target='_blank' style='color:#154BA0;text-decoration:none;'>鹿茸</a>、枸杞、<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>、<a href='http://www.tcm100.com/userReg/JiaoCai/ZhongYaoXue/zzZhongYao160.htm' target='_blank' style='color:#154BA0;text-decoration:none;'>茯苓</a>、苁蓉补正，而但以归、茴、椒、桂、<a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#154BA0;text-decoration:none;'>丁香</a>、<a href='http://www.tcm100.com/userReg/JiaoCai/ZhongYaoXue/zzZhongYao183.htm' target='_blank' style='color:#154BA0;text-decoration:none;'>萆薢</a>，通冲任与肝肾之邪也。按“解产难”中，已有通补奇经丸方，此方可以不录。但彼方专以通补八脉为主，此则温养、温燥合法，且与上条为对待之方，故并载之。按《<a href='http://www.tcm100.com/user/nj/index.htm' target='_blank' style='color:#154BA0;text-decoration:none;'>难经</a>》：任之为病，男子为七疝，女子为瘕聚。七疝者，朱丹溪谓：寒疝、水疝、筋疝、血疝、气疝、狐疝、A2J7疝，为七疝。《袖珍》谓：一厥、二盘、三寒、四癥、五附、六脉、七气，为七疝。瘕者，血病，即妇人之疝也。后世谓：蛇瘕、脂瘕、青瘕、黄瘕、燥瘕、狐瘕、血瘕、鳖瘕，为八瘕。盖任为天癸生气，故多有形之积。大抵有形之实证宜前方，无形之虚证宜此方也。<br> 按燥金遗病，如疟、疝之类，多见下焦篇寒湿、湿温门中。再载在方书，应收入燥门者尚多，以限于篇幅，不及备录，已示门径，学人隅反可也。<br> 复亨丹方（苦温甘辛法）<br> 倭<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>（十分，按：倭<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>者，石<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>也，水土<a href='http://www.tcm100.com/userReg/JiaoCai/ZhongYaoXue/zzZhongYao460.htm' target='_blank' style='color:#154BA0;text-decoration:none;'>硫黄</a>断不可用） <a href='http://www.tcm100.com/userReg/JiaoCai/ZhongYaoXue/zzZhongYao387.htm' target='_blank' style='color:#154BA0;text-decoration:none;'>鹿茸</a>（酒炙，八分） <a href='http://www.tcm100.com/userReg/JiaoCai/ZhongYaoXue/zzZhongYao427.htm' target='_blank' style='color:#154BA0;text-decoration:none;'>枸杞子</a>（六分） <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>（四分） 云<a href='http://www.tcm100.com/userReg/JiaoCai/ZhongYaoXue/zzZhongYao160.htm' target='_blank' style='color:#154BA0;text-decoration:none;'>茯苓</a>（八分） 淡苁蓉（八分） 安南桂（四分） 全<a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#154BA0;text-decoration:none;'>当归</a>（酒浸，六分） <a href='http://www.tcm100.com/userReg/JiaoCai/ZhongYaoXue/zzZhongYao195.htm' target='_blank' style='color:#154BA0;text-decoration:none;'>小茴香</a>（六分，酒浸，与<a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#154BA0;text-decoration:none;'>当归</a>同炒黑） 川椒炭（三分） <a href='http://www.tcm100.com/userReg/JiaoCai/ZhongYaoXue/zzZhongYao183.htm' target='_blank' style='color:#154BA0;text-decoration:none;'>萆薢</a>（六分） 炙龟板（四分）<br> 益母膏和为丸，小梧桐子大。每服二钱，日再服，冬日渐加至三钱，开水下。<br> 按：前人燥不为病之说，非将寒燥混入一门，即混入湿门矣。盖以燥为寒之始，与寒相似，故混入寒门。又以阳明之上，燥气治之，中见太阴；而阳明从中，以中气为化，故又易混入湿门也。但学医之士，必须眉目清楚，复《内经》之旧，而后中有定见，方不越乎规矩也。<br> 霹雳散方<br> 主治中燥吐泻腹痛，甚则四肢厥逆，转筋，腿痛，肢麻，起卧不安，烦躁不宁，甚则六脉全无，阴毒发斑，疝瘕等证，并一切凝寒痼冷积聚。寒轻者，不可多服；寒重者，不可少服，以愈为度。非实在纯受湿燥寒三气阴邪者，不可服。<br> <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>（六两） 公<a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#154BA0;text-decoration:none;'>丁香</a>（四两） <a href='http://www.tcm100.com/userReg/JiaoCai/ZhongYaoXue/zzZhongYao159.htm' target='_blank' style='color:#154BA0;text-decoration:none;'>草果</a>（二两） 川椒（炒，五两） <a href='http://www.tcm100.com/userReg/JiaoCai/ZhongYaoXue/zzZhongYao195.htm' target='_blank' style='color:#154BA0;text-decoration:none;'>小茴香</a>（炒，四两） <a href='http://www.tcm100.com/userReg/JiaoCai/ZhongYaoXue/zzZhongYao218.htm' target='_blank' style='color:#154BA0;text-decoration:none;'>薤白</a>（四两） 良姜（三两） <a href='http://www.tcm100.com/userReg/JiaoCai/ZhongYaoXue/zzZhongYao194.htm' target='_blank' style='color:#154BA0;text-decoration:none;'>吴茱萸</a>（四两） <a href='http://www.tcm100.com/userReg/JiaoCai/ZhongYaoXue/zzZhongYao272.htm' target='_blank' style='color:#154BA0;text-decoration:none;'>五灵脂</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao255.htm' target='_blank' style='color:#154BA0;text-decoration:none;'>降香</a>（五两） <a href='http://www.tcm100.com/userReg/JiaoCai/ZhongYaoXue/zzZhongYao209.htm' target='_blank' style='color:#154BA0;text-decoration:none;'>乌药</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao192.htm' target='_blank' style='color:#154BA0;text-decoration:none;'>干姜</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao370.htm' target='_blank' style='color:#154BA0;text-decoration:none;'>石菖蒲</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao135.htm' target='_blank' style='color:#154BA0;text-decoration:none;'>防己</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#154BA0;text-decoration:none;'>槟榔</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao201.htm' target='_blank' style='color:#154BA0;text-decoration:none;'>荜澄茄</a>（五两） <a href='http://www.tcm100.com/userReg/JiaoCai/ZhongYaoXue/zzZhongYao191.htm' target='_blank' style='color:#154BA0;text-decoration:none;'>附子</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao10.htm' target='_blank' style='color:#154BA0;text-decoration:none;'>细辛</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao210.htm' target='_blank' style='color:#154BA0;text-decoration:none;'>青木香</a>（四两） 薏仁（五两） <a href='http://www.tcm100.com/userReg/JiaoCai/ZhongYaoXue/zzZhongYao459.htm' target='_blank' style='color:#154BA0;text-decoration:none;'>雄黄</a>（五钱）<br> 上药共为细末，开水和服。大人每服三钱，病重者五钱；小人减半。再病重者，连服数次，以痛止厥回，或泻止筋不转为度。<br> 方论：按《内经》有五疫之称，五行偏胜之极，皆可致疫。虽疠气之至，多见火证，而燥金寒湿之疫，亦复时有。盖风火暑三者为阳邪，与秽浊异气相参，则为温疠；湿燥寒三者为阴邪，与秽浊异气相参，则为寒疠。现下见证，多有肢麻转筋，手足厥逆，吐泻腹痛，胁肋疼痛，甚至反恶热而大渴思凉者。经谓雾伤于上，湿伤于下。此证乃燥金寒湿之气（经谓阳明之上，中见太阴；又谓阳明从中治也），直犯筋经，由大络、别络，内伤三阴脏真，所以转筋，入腹即死也。既吐且泻者，阴阳逆乱也。诸痛者，燥金湿土之气所搏也。其渴思凉饮者，少阴篇谓自利而渴者，属少阴虚，故饮水求救也。其头面赤者，阴邪上逼，阳不能降，所谓戴阳也。其周身恶热喜凉者，阴邪盘踞于内，阳气无附欲散也。阴病反见阳证，所谓水极似火，其受阴邪尤重也。诸阳证毕现，然必当脐痛甚拒按者，方为阳中见纯阴，乃为真阴之证，此处断不可误。故立方会萃温三阴经刚燥苦热之品，急温脏真，保住阳气。又重用芳香，急驱秽浊。一面由脏真而别络、大络，外出筋经、经络以达皮毛；一面由脏络、腑络以通六腑，外达九窍。俾秽浊阴邪，一齐立解。大抵皆扶阳抑阴，所谓离照当空，群阴退避也。再此证自唐宋以后，医者皆不识系燥气所干，凡见前证，俗名曰痧。近时竟有著痧证书者，捉风捕影，杂乱无章，害人不浅。即以痧论，未有不干天地之气，而漫然成痧者。究竟所感何气，不能确切指出，故立方毫无准的。其误皆在前人谓燥不为病，又有燥气化火之说。瑭亦为其所误，故初刻书时，再三疑虑，辨难见于杂说篇中，而正文只有化气之火证，无胜气之寒证。其燥不为病之误，误在《阴阳应象大论》篇中，脱秋伤于燥一条；长夏伤于湿，又错秋伤于湿，以为竟无燥证矣。不知《天元纪》、《气交变》、《五运行》、《五常政》、《六微旨》诸篇，平列六气，燥气之为病，与诸气同，何尝燥不为病哉？经曰：风为百病之长。按风属木，主仁。《大易》曰：元者善之长也，得生生之机，开生化之源，尚且为病多端，况金为杀厉之气。欧阳氏曰；商者伤也，主义主收，主刑主杀。其伤人也，最速而暴，竟有不终日而死者。瑭目击神伤，故再三致意云。<br></div><div class='DivPreNext'><div class='PreNext'><a href='http://www.tcm100.com/user/wbtb/zzbook9.htm'>前一篇</a></div><div class='PreNext'><a href='http://www.tcm100.com/user/wbtb/zzbook11.htm'>后一篇</a></div><div class='PreNext'><a href='http://www.tcm100.com/user/wbtb/index.htm'>目录</a></div></div>
<div style="text-align:center;padding:20px;">


<script type="text/javascript">
/*336*280，创建于2013-9-3 content*/
var cpro_id = "u1360889";
</script>
<script src="http://cpro.baidustatic.com/cpro/ui/c.js" type="text/javascript"></script>

</div>
</td></tr></table>

					<div class="clear"></div>
				</div>
				<div id="Nav">
<div style="text-align:center;margin:0 auto;padding:20px;">
<script type="text/javascript"><!--
google_ad_client = "pub-6536413627886269";
/* 160x600, 创建于 09-7-15 */
google_ad_slot = "4416075077";
google_ad_width = 160;
google_ad_height = 600;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div>
					<div class="Bar">资源导航</div>
					<div>
						<div>
							<table id="Link2_PanelLink" cellpadding="0" cellspacing="0" border="0" width="100%"><tr><td>
	<ul style='padding:0;margin:10px;LIST-STYLE-TYPE:none;TEXT-ALIGN:left'><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoZhou/YaoZhouMuLu.aspx' target='_blank' style='color:#000000;text-decoration :none;'>药粥（420种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YanFang/YanFangMuLu.aspx' target='_blank' style='color:#000000;text-decoration :none;'>验方（396种疾病）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoJiu/YaoJiuMuLu.aspx' target='_blank' style='color:#000000;text-decoration :none;'>药酒（950种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/ZhongYao/ZhongYao.aspx' target='_blank' style='color:#000000;text-decoration :none;'>中药数据库检索（8千余个）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/FangJi/FangJi.aspx' target='_blank' style='color:#000000;text-decoration :none;'>方剂数据库检索（8万余首）</a></li></ul>

</td></tr></table>

						</div>
						<div class="clear"></div>
					</div>
					<div class="Bar">《中药学》教材（附图片）</div>
					<table id="ZhongYaoJuLi1_ZhongYaoJuLi" cellpadding="0" cellspacing="0" border="0" width="100%"><tr><td>
	<ul style='padding:0;margin:0px;LIST-STYLE-TYPE:none;TEXT-ALIGN:left'><li style='margin:0px;WIDTH:180px;padding:10px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#000000;text-decoration :none;'>人参</a> <a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#000000;text-decoration :none;'>丁香</a> <a href='http://www.tcm100.com/userReg/JiaoCai/ZhongYaoXue/zzZhongYao375.htm' target='_blank' style='color:#000000;text-decoration :none;'>黄芪</a> <a href='http://www.tcm100.com/userReg/JiaoCai/ZhongYaoXue/zzZhongYao387.htm' target='_blank' style='color:#000000;text-decoration :none;'>鹿茸</a> <a href='http://www.tcm100.com/userReg/JiaoCai/ZhongYaoXue/zzZhongYao107.htm' target='_blank' style='color:#000000;text-decoration :none;'>芦荟</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao22.htm' target='_blank' style='color:#000000;text-decoration :none;'>菊花</a> <a href='http://www.tcm100.com/userReg/JiaoCai/ZhongYaoXue/zzZhongYao420.htm' target='_blank' style='color:#000000;text-decoration :none;'>百合</a> <a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#000000;text-decoration :none;'>当归</a> <a href='http://www.tcm100.com/userReg/JiaoCai/ZhongYaoXue/zzZhongYao408.htm' target='_blank' style='color:#000000;text-decoration :none;'>海马</a> <a href='http://www.tcm100.com/userReg/JiaoCai/ZhongYaoXue/zzZhongYao345.htm' target='_blank' style='color:#000000;text-decoration :none;'>灵芝</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#000000;text-decoration :none;'>阿胶</a> <a href='http://www.tcm100.com/userReg/JiaoCai/ZhongYaoXue/zzZhongYao276.htm' target='_blank' style='color:#000000;text-decoration :none;'>红花</a> <a href='http://www.tcm100.com/userReg/JiaoCai/ZhongYaoXue/zzZhongYao360.htm' target='_blank' style='color:#000000;text-decoration :none;'>珍珠</a> <a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#000000;text-decoration :none;'>槟榔</a> <a href='http://www.tcm100.com/userReg/JiaoCai/ZhongYaoXue/zzZhongYao362.htm' target='_blank' style='color:#000000;text-decoration :none;'>天麻</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao225.htm' target='_blank' style='color:#000000;text-decoration :none;'>山楂</a> <a href='http://www.tcm100.com/userReg/JiaoCai/ZhongYaoXue/zzZhongYao332.htm' target='_blank' style='color:#000000;text-decoration :none;'>白果</a> <a href='http://www.tcm100.com/userReg/JiaoCai/ZhongYaoXue/zzZhongYao251.htm' target='_blank' style='color:#000000;text-decoration :none;'>三七</a> <a href='http://www.tcm100.com/userReg/JiaoCai/ZhongYaoXue/zzZhongYao386.htm' target='_blank' style='color:#000000;text-decoration :none;'>蜂蜜</a> <a href='http://www.tcm100.com/userReg/JiaoCai/ZhongYaoXue/zzZhongYao123.htm' target='_blank' style='color:#000000;text-decoration :none;'>木瓜</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao402.htm' target='_blank' style='color:#000000;text-decoration :none;'>冬虫夏草</a> <a href='http://www.tcm100.com/userReg/JiaoCai/ZhongYaoXue/zzZhongYao427.htm' target='_blank' style='color:#000000;text-decoration :none;'>枸杞子</a> <a href='http://www.tcm100.com/userReg/JiaoCai/ZhongYaoXue/zzZhongYao61.htm' target='_blank' style='color:#000000;text-decoration :none;'>蒲公英</a></li><li style='margin:0px;WIDTH:180px;padding: 2px 0 10px 12px;'><a href='http://www.tcm100.com/userReg/JiaoCai/ZhongYaoXue/zzZhongYao372.htm' target='_blank' style='color:#000000;text-decoration :none;'>西洋参</a> <a href='http://www.tcm100.com/userReg/JiaoCai/ZhongYaoXue/zzZhongYao437.htm' target='_blank' style='color:#000000;text-decoration :none;'>五味子</a> <a href='http://www.tcm100.com/userReg/JiaoCai/ZhongYaoXue/zzZhongYao215.htm' target='_blank' style='color:#000000;text-decoration :none;'>玫瑰花</a> <a href='http://www.tcm100.com/userReg/JiaoCai/ZhongYaoXue/zzZhongYao373.htm' target='_blank' style='color:#000000;text-decoration :none;'>党参</a></li></ul>

</td></tr></table>
<div class="clear"></div>











<div class="Bar">中医古籍全文检索</div>
<div>
<iframe src="../../iframe/SearchZhongYiGuJi_1.htm" frameBorder="0" scrolling="no" width="180px" height="100"></iframe>
</div>
<div class="clear"></div>
				</div>
				<div id="contentBottom"><IMG height="1" src="../../images/backContentBottom.jpg" width="990">
				</div>
			</div>

		</form>
		
<div id="CopyRight">

<div style="margin-top:26px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360870";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

	版权声明：本站部分资料来源于互联网，如果您认为某些资料侵犯了您的版权，请迅速联系本站，本站核实后将尽快移除！<br>

	<span style="color:#ff0000;">本站信息仅供参考，不能作为诊断及治疗的依据！</span><br>
	CopyRight © 2009 版权所有 www.tcm100.com 站长信箱：hitcm100@126.com <a href="http://www.miibeian.gov.cn/" style="color:#000000;">沪ICP备11008129号</a>
	<br>
<script language="javascript" type="text/javascript" src="http://js.users.51.la/1248979.js"></script>
<noscript><a href="http://www.51.la/?1248979" target="_blank"><img alt="&#x6211;&#x8981;&#x5566;&#x514D;&#x8D39;&#x7EDF;&#x8BA1;" src="http://img.users.51.la/1248979.asp" style="border:none" /></a></noscript>	

	<script src='http://s102.cnzz.com/stat.php?id=579783&amp;web_id=579783&amp;show=pic1' language='JavaScript'
		charset='gb2312'></script>
</div>

	</body>
</HTML>

