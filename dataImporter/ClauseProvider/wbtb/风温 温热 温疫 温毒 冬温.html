<HTML>
	<HEAD>
<meta http-equiv="content-type" content="text/html; charset=UTF-8" />
		<title>温病条辨-卷三 下焦篇-风温 温热 温疫 温毒 冬温</title>
		<LINK href="..\..\css\contentStyle.css" type="text/css" rel="stylesheet">
			<LINK href="..\..\css\form.css" type="text/css" rel="stylesheet">
	</HEAD>
	<body>
		<form method="get" action="http://www.tcm100.com/Search/tcmbook/tcmbookSearchSingleBook.aspx" target=_blank>



			
<div style="CLEAR: both;MARGIN: 0px auto;FONT: 12px Tahoma, sans-serif;WIDTH: 990px;COLOR: #000;HEIGHT: 80px">
	<div style="MARGIN-TOP:12px;FLOAT:left;MARGIN-LEFT:2px"><img src="../../images/logo.jpg"></div>
	<div style="MARGIN-TOP:10px;FLOAT:right;MARGIN-RIGHT:6px"><ul class="ul-top">
			<li>
				<a class="sideA" id="StranLink">转换到繁體中文</a><script src="../../js/Std_StranJF.js" type="text/javascript"></script><li><a href="../../guestbook/guestbook.aspx">留言板</a></li></ul>
	</div>

</div>
<div style="BORDER-RIGHT:#94bae7 1px solid; BORDER-TOP:#94bae7 1px solid; BACKGROUND:#d6e3f7; MARGIN:0px auto; BORDER-LEFT:#94bae7 1px solid; WIDTH:990px; BORDER-BOTTOM:#94bae7 1px solid; HEIGHT:28px; TEXT-ALIGN:center">
	<div style="MARGIN:0px auto; WIDTH:970px; PADDING-TOP:6px; HEIGHT:28px">
		<div style="FLOAT:left;FONT:12px Tahoma, sans-serif;WIDTH:700px;COLOR:#000;TEXT-ALIGN:left">
			<UL style="PADDING-RIGHT:0px;PADDING-LEFT:0px;PADDING-BOTTOM:0px;MARGIN:0px;PADDING-TOP:0px;LIST-STYLE-TYPE:none;HEIGHT:12px">
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../default.aspx" style="COLOR: #000000;TEXT-DECORATION: none">首页</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../Article/ArticleList-1.aspx" style="COLOR: #000000;TEXT-DECORATION: none">

						文章</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhuanTi/ZhuanTiList.aspx" style="COLOR: #000000;TEXT-DECORATION: none">专题</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../QiKan.aspx" style="COLOR: #000000;TEXT-DECORATION: none">专业期刊</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../JiaoCai.aspx" style="COLOR: #000000;TEXT-DECORATION: none">中医药学教材</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../zhongyiguji.aspx" style="COLOR: #000000;TEXT-DECORATION: none">中医古籍</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhongYiYaoShuJuKu.aspx" style="COLOR: #000000;TEXT-DECORATION: none">中医药数据库</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../GuoXueJingDian.aspx" style="COLOR: #000000;TEXT-DECORATION: none">国学经典</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../BookInfo/default.aspx" style="COLOR: #000000;TEXT-DECORATION: none">中医图书信息</A><SPAN> | </SPAN></LI>
			</UL>
		</div>
		<div style="CLEAR:both">
		</div>

	</div>
</div>
<div style="MARGIN:0px auto; WIDTH:990px; HEIGHT:28px; TEXT-ALIGN:left">
	<div style="PADDING-LEFT:5px;MARGIN:0px auto;WIDTH:990px;PADDING-TOP:6px;HEIGHT:28px;TEXT-ALIGN:left">
		<span id="Top_lbl_position" style="MARGIN-TOP:2px">您的位置 ： <a class='position' href='../../default.aspx'>首页</a> > <a class='position' href='../../ZhongYiGuJi.aspx'>中医古籍</a> > <span style='font-weight:bold;'>温病条辨 卷三 下焦篇</span></span></div>
</div>

<div style="margin-top:20px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360886";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

			<div id="main">
				<div id="content">
					<div class="contentPosition">
						<p style="FLOAT: left"><a href='http://www.tcm100.com/user/wbtb/zzbook15.htm'>前一篇</a> 
							<a href='http://www.tcm100.com/user/wbtb/index.htm'>目录</a> 
							<a href='http://www.tcm100.com/user/wbtb/zzbook17.htm'>后一篇</a></p>
						<p style="FLOAT:right;MARGIN-RIGHT:5px">

							<a id="HL_Email" href="http://www.tcm100.com/PageSendEmail.aspx" target="_blank"><img src="http://www.tcm100.com/images/email.gif" border="0"> 将本页发送Email到自己或他人的信箱</a>
						</p>
					</div>
					<div class="clear"></div>
					<table id="Panel_Article" cellpadding="0" cellspacing="0" border="0" width="100%"><tr><td>
<div class='title' style='font-size:26px;'>温病条辨 卷三 下焦篇</div>
	<div class='title'>风温 温热 温疫 温毒 冬温</div>
<div style="text-align:center;padding:10px;">本书全文检索： <input type="text" style="width:280px;" name="SearchTxtInput"> <input type="submit" value="全文检索" NAME="Submit1"></div>
<div style="text-align:center;padding:20px;"><div id='ad-H'>
<script type="text/javascript"><!--
google_ad_client = "pub-6536413627886269";
/* 336x280, 创建于 09-7-15 */
google_ad_slot = "9328817988";
google_ad_width = 336;
google_ad_height = 280;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div></div><div class='title'></div>

<div class='content'> 一、风温、温热、温疫、温毒、冬温，邪在阳明久羁，或已下，或未下，身热面赤，口干舌燥，甚则齿黑唇裂，脉沉实者，仍可下之；脉虚大，手足心热甚于手足背者，加减复脉汤主之。<br> 温邪久羁中焦，阳明阳土，未有不克少阴癸水者，或已下而阴伤，或未下而阴竭。若实证居多，正气未至溃败，脉来沉实有力，尚可假手于一下，即《<a href='http://www.tcm100.com/user/shl/index.htm' target='_blank' style='color:#154BA0;text-decoration:none;'>伤寒论</a>》中急下以存津液之谓。若中无结粪，邪热少而虚热多，其人脉必虚，手足心主里，其热必甚于手足背之主表也。若再下其热，是竭其津而速之死也。故以复脉汤复其津液，阴复则阳留，庶可不至于死也。去参、桂、姜、枣之补阳，加<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>收三阴之阴，故云加减复脉汤。在仲景当日，治伤于寒者之结代，自有取于参、桂、姜、枣，复脉中之阳；今治伤于温者之阳亢阴竭，不得再补其阳也。用古法而不拘用古方，医者之化裁也。<br> 二、温病误表，津液被劫，心中震震，舌强神昏，宜复脉法复其津液，舌上津回则生；汗自出，中无所主者，救逆汤主之。<br> 误表动阳，心气伤则心震，心液伤则舌蹇，故宜复脉其津液也。若伤之太甚，阴阳有脱离之象，复脉亦不胜任，则非救逆不可。<br> 三、温病耳聋，病系少阴，与<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>汤者必死，六、七日以后，宜复脉辈复其精。<br> 温病无三阳经证，却有阳明腑证（中焦篇已申明腑证之由矣）、三阴脏证。盖脏者藏也，藏精者也。温病最善伤精，三阴实当其冲。如阳明结则脾阴伤而不行，脾胃脏腑切近相连，夫累及妻，理固然也，有急下以存津液一法。土实则水虚，浸假而累及少阴矣，耳聋、不卧等证是也。水虚则木强，浸假而累及厥阴矣，目闭、痉厥等证是也。此由上及下，由阳入阴之道路，学者不可不知。按温病耳聋，《灵》、《素》称其必死，岂少阳耳聋，竞至于死耶？经谓肾开窍于耳，脱精者耳聋，盖初则阳火上闭，阴精不得上承，清窍不通，继则阳亢阴竭，若再以小<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>汤直升少阳，其势必至下竭上厥，不死何待！何时医悉以陶氏六书，统治四时一切疾病，而不究心于《灵》、《素》、《<a href='http://www.tcm100.com/user/nj/index.htm' target='_blank' style='color:#154BA0;text-decoration:none;'>难经</a>》也哉！瑭于温病六、七日以外，壮火少减，阴火内炽耳聋者，悉以复阴得效。曰宜复脉辈者，不过立法如此，临时对证，加减尽善，是所望于当其任者。<br> 四、劳倦内伤，复感温病，六、七日以外不解者，宜复脉法。<br> 此两感治法也。甘能益气，凡甘皆补，故宜复脉。服二、三帖后，身不热而倦甚，仍加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>。<br> 五、温病已汗而不得汗，已下而热不退，六、七日以外，脉尚躁盛者，重与复脉汤。<br> 已与发汗而不得汗，已与<a href='http://www.tcm100.com/user/JiaoCai/ZhenJiuXue/zzZhenJiuXueWei102.htm' target='_blank' style='color:#154BA0;text-decoration:none;'>通里</a>而热不除，其为汗下不当可知。脉尚躁盛，邪固不为药衰，正气亦尚能与邪气分争，故须重与复脉，扶正以敌邪，正胜则生矣。<br> 六、温病误用升散，脉结代，甚则脉两至者，重与复脉，虽有他证，后治之。<br> 此留人治病法也。即仲景里急，急当救里之义。<br> 七、汗下后，口燥咽干，神倦欲眠，舌赤苔老，与复脉汤。<br> 在中焦下后与益胃汤，复胃中津液，以邪气未曾深入下焦。若口燥咽干，乃少阴之液无以上供，神昏欲眠，有少阴但欲寐之象，故与复脉。<br> 八、热邪深入，或在少阴，或在厥阴，均宜复脉。<br> 此言复脉为热邪劫阴之总司也。盖少阴藏精，厥阴必待少阴精足而后能生，二经均可主以复脉者，乙癸同源也。<br> 加减复脉汤方（甘润存津法）<br> 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（六钱） 干地黄（六钱，按地黄三种用法：生地者，鲜地黄未晒干者也，可入药煮用，可取汁用，其性甘凉，上中焦用以退热存津；干地黄者，乃生地晒干，已为丙火炼过，去其寒凉之性，《本草》称其甘平；熟地制以酒与<a href='http://www.tcm100.com/userReg/JiaoCai/ZhongYaoXue/zzZhongYao156.htm' target='_blank' style='color:#154BA0;text-decoration:none;'>砂仁</a>，九蒸九晒而成，是又以丙火、丁火合炼之也，故其性甘温。奈何今人悉以干地黄为生地，北人并不知世有生地，佥谓干地黄为生地，而曰寒凉，指鹿为马，不可不辨） 生<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（六钱） <a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>（不去心，五钱） <a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>（三钱） 麻仁（三钱，按柯韵伯谓：旧传麻仁者误，当系枣仁。彼从心悸动三字中看出传写之误，不为无见。今治温热，有取于麻仁甘益气，润去燥，故仍从麻仁）<br> 水八杯，煮取八分三杯，分三次服。剧者加<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>至一两，地黄、<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>八钱，<a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>七钱，日三夜一服。<br> 救逆汤方（镇摄法）<br> 即于加减复脉汤内去麻仁，加生<a href='http://www.tcm100.com/userReg/JiaoCai/ZhongYaoXue/zzZhongYao341.htm' target='_blank' style='color:#154BA0;text-decoration:none;'>龙骨</a>四钱，生<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>八钱，煎如复脉法。脉虚大欲散者，加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>二钱。<br> 九、下后大便溏甚，周十二时三、四行，脉仍数者，未可与复脉汤，一甲煎主之；服一二日，大便不溏者，可与一甲复脉汤。<br> 下后法当数日不大便，今反溏而频数，非其人真阳素虚，即下之不得其道，有亡阴之虑。若以复脉滑润，是以存阴之品，反为泻阴之用。故以<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>一味，单用则力大，即能存阴，又涩大便，且清在里之余热，一物而三用之。<br> 一甲煎（咸寒兼涩法）<br> 生<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>（二两，碾细）<br> 水八杯，煮取三杯，分温三服。<br> 一甲复脉汤方<br> 即于加减复脉汤内，去麻仁，加<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>一两。<br> 十、下焦温病，但大便溏者，即与一甲复脉汤。<br> 温病深入下焦劫阴，必以救阴为急务。然救阴之药多滑润，但见大便溏，不必待日三、四行，即以一甲复脉法，复阴之中，预防泄阴之弊。<br> 十一、少阴温病，真阴欲竭，壮火复炽，心中烦，不得卧者，<a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>汤主之。<br> 按前复脉法为邪少虚多之治。其有阴既亏而实邪正盛，<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>即不合拍。心中烦，阳邪挟心阳独亢于上，心体之阴，无容留之地，故烦杂无奈；不得卧，阳亢不入于阴，阴虚不受阳纳，虽欲卧得乎！此证阴阳各自为道，不相交互，去死不远，故以<a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a>从<a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a>，外泻壮火而内坚真阴；以芍药从<a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>，内护真阴而外捍亢阳。名<a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>汤者，取一刚以御外侮，一柔以护内主之义也。其交关变化神明不测之妙，全在一鸡子黄，前人训鸡子黄，佥谓鸡为巽木，得心之母气，色赤入心，虚则补母而已，理虽至当，殆未尽其妙。盖鸡子黄有地球之象，为血肉有情，生生不已，乃奠安中焦之圣品，有<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>之功能，而灵于<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>；其正中有孔，故能上通心气，下达肾气，居中以达两头，有<a href='http://www.tcm100.com/userReg/JiaoCai/ZhongYaoXue/zzZhongYao451.htm' target='_blank' style='color:#154BA0;text-decoration:none;'>莲子</a>之妙用；其性和平，能使亢者不争，弱者得振；其气焦臭，故上补心；其味甘咸，故下补肾；再释家有地水风火之喻，此证大风一起，荡然无余，鸡子黄镇定中焦，通彻上下，合<a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>能预熄内风之震动也。然不知人身阴阳相抱之义，必未能识仲景用鸡子黄之妙，谨将人身阴阳生死寤寐图形，开列于后，以便学者入道有阶也。<br> <a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>汤方（苦甘咸寒法）<br> <a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a>（四钱） <a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a>（一钱） <a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>（三钱） <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（一钱） 鸡子黄（二枚）<br> 水八杯，先煮三物，取三杯，去滓，纳胶烊尽，再纳鸡子黄，搅令相得，日三服。<br> 十二、夜热早凉，热退无汗，热自阴来者，<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a><a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>汤主之。<br> 夜行阴分而热，日行阳分而凉，邪气深伏阴分可知；热退无汗，邪不出表而仍归阴分，更可知矣，故曰热自阴分而来，非上中焦之阳热也。邪气深伏阴分，混处气血之中，不能纯用养阴，又非壮火，更不得任用苦燥。故以<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>蠕动之物，入肝经<a href='http://www.tcm100.com/user/JiaoCai/ZhenJiuXue/zzZhenJiuXueWei192.htm' target='_blank' style='color:#154BA0;text-decoration:none;'>至阴</a>之分，既能养阴，又能入络搜邪；以<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a>芳香透络，从少阳领邪外出；细生地清阴络之热；丹皮泻血中之伏火；<a href='http://www.tcm100.com/userReg/JiaoCai/ZhongYaoXue/zzZhongYao32.htm' target='_blank' style='color:#154BA0;text-decoration:none;'>知母</a>者，知病之母也，佐<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>、<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a>而成搜剔之功焉。再此方有先入后出之妙，<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a>不能直入阴分，有<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>领之入也：<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>不能独出阳分，有<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a>领之出也。<br> <a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a><a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>汤方（辛凉合甘寒法）<br> <a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（五钱） 细生地（四钱） <a href='http://www.tcm100.com/userReg/JiaoCai/ZhongYaoXue/zzZhongYao32.htm' target='_blank' style='color:#154BA0;text-decoration:none;'>知母</a>（二钱） 丹皮（三钱）<br> 水五杯，煮取二杯，日再服。<br> 十三、热邪深入下焦，脉沉数，舌干齿黑，手指但觉蠕动，急防痉厥，二甲复脉汤主之。<br> 此示人痉厥之渐也。温病七、八日以后，热深不解，口中津液干涸，但觉手指掣动，即当防其痉厥，不必俟其已厥而后治也。故以复脉育阴，加入介属潜阳，使阴<a href='http://www.tcm100.com/user/JiaoCai/ZhenJiuXue/zzZhenJiuXueWei286.htm' target='_blank' style='color:#154BA0;text-decoration:none;'>阳交</a>纽，庶厥不可作也。<br> 二甲复脉汤方（咸寒甘润法）<br> 即于加减复脉汤内，加生<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>五钱、生<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>八钱。<br> 十四、下焦温病，热深厥甚，脉细促，心中憺憺大动，甚则心中痛者，三甲复脉汤主之。<br> 前二甲复脉，防痉厥之渐；即痉厥已作，亦可以二甲复脉止厥。兹又加龟板名三甲者，以心中大动，甚则痛而然也。心中动者，火以水为体，肝风鸱张，立刻有吸尽西江之势，肾水本虚，不能济肝而后发痉，既痉而水难猝补，心之本体欲失，故憺憺然而大动也。甚则痛者，“阴维为病主心痛”，此证热久伤阴，八脉丽于肝肾，肝肾虚而累及阴维故心痛，非如寒气客于心胸之心痛可用温通。故以镇肾气、补任脉、通阴维之龟板止心痛，合入肝搜邪之二甲，相济成功也。<br> 三甲复脉汤方（同二甲汤法）<br> 即于二甲复脉汤内，加生龟板一两。<br> 十五、既厥且哕（俗名呃忒），脉细而劲，小定风珠主之。<br> 温邪久踞下焦，烁肝液为厥，扰冲脉为哕，脉阴阳俱减则细，肝木横强则劲，故以鸡子黄实土而定内风；龟板补任（谓任脉）而镇冲脉；<a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>沉降，补液而熄肝风；淡菜生于咸水之中而能淡，外偶内奇，有坎卦之象，能补阴中之真阳，其形翁阖，故又能潜真阳之上动；童便以浊液仍归浊道，用以为使也。名定风珠者，以鸡子黄宛如珠形，得巽木之精，而能熄肝风，肝为巽木，巽为风也。龟亦有珠，具真武之德而镇震木。震为雷，在人为胆，雷动未有无风者，雷静而风亦静矣。亢阳直上巅顶，龙上于天也，制龙者，龟也。古者豢龙御龙之法，失传已久，其大要不出乎此。<br> 小定风珠方（甘寒咸法）<br> 鸡子黄（生用，一枚） 真<a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>（二钱） 生龟板（六钱） 童便（一杯） 淡菜（三钱）<br> 水五杯，先煮龟板、淡菜得二杯，去滓，入<a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>，上火烊化，纳鸡子黄，搅令相得，再冲童便，顿服之。<br> 十六、热邪久羁，吸烁真阴，或因误表，或因妄攻，神倦瘛疭，脉气虚弱，舌绛苔少，时时欲脱者，大定风珠主之。<br> 此邪气已去八、九，真阴仅存一、二之治也。观脉虚苔少可知，故以大队浓浊填阴塞隙，介属潜阳镇定。以鸡子黄一味，从足太阴，下安足三阴，上济手三阴，使上下交合，阴得安其位，斯阳可立根基，俾阴阳有眷属一家之义，庶可不致绝脱欤！<br> 大定风珠方（酸甘咸法）<br> 生<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（六钱） <a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>（三钱） 生龟板（四钱） 干地黄（六钱） 麻仁（二钱） <a href='http://www.tcm100.com/userReg/JiaoCai/ZhongYaoXue/zzZhongYao437.htm' target='_blank' style='color:#154BA0;text-decoration:none;'>五味子</a>（二钱） 生<a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>（四钱） <a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>（连心，六钱） 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（四钱） 鸡子黄（生，二枚） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（生，四钱）<br> 水八杯，煮取三杯，去滓，再入鸡子黄，搅令相得，分三次服。喘加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>，自汗者加<a href='http://www.tcm100.com/userReg/JiaoCai/ZhongYaoXue/zzZhongYao341.htm' target='_blank' style='color:#154BA0;text-decoration:none;'>龙骨</a>、<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>、小麦，悸者加茯神、<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>、小麦。<br> 十七、壮火尚盛者，不得用定风珠、复脉。邪少虚多者，不得用<a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#154BA0;text-decoration:none;'>阿胶</a>汤。阴虚欲痉者，不得用<a href='http://www.tcm100.com/userReg/JiaoCai/ZhongYaoXue/zzZhongYao99.htm' target='_blank' style='color:#154BA0;text-decoration:none;'>青蒿</a><a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>汤。<br> 此诸方之禁也。前数方虽皆为存阴退热而设，其中有以补阴之品为退热之用者；有一面补阴，一面搜邪者；有一面填阴，一面护阳者。各宜心领神会，不可混也。<br> 十八、痉厥神昏，舌短，烦躁，手少阴证未罢者，先与<a href='http://www.tcm100.com/userReg/JiaoCai/ZhongYaoXue/zzZhongYao359.htm' target='_blank' style='color:#154BA0;text-decoration:none;'>牛黄</a>紫雪辈，开窍搜邪；再与复脉汤存阴，三甲潜阳，临证细参，勿致倒乱。<br> 痉厥神昏，舌蹇烦躁，统而言之为厥阴证。然有手经足经之分，在上焦以清邪为主，清邪之后，必继以存阴；在下焦以存阴为主，存阴之先，若邪尚有余，必先以搜邪。手少阴证未罢，如寸脉大，口气重，颧赤，白睛赤，热壮之类。<br> 十九、邪气久羁，肌肤甲错，或因下后邪欲溃，或因存阴得液蒸汗，正气已虚，不能即出，阴阳互争而战者，欲作战汗也，复脉汤热饮之。虚盛者加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>；肌肉尚盛者，但令静，勿妄动也。<br> 按：伤寒汗解必在下前，温病多在下后。缚解而后得汗，诚有如吴又可所云者。凡欲汗者，必当先烦，乃有汗而解。若正虚邪重，或邪已深入下焦，得下后里通；或因津液枯燥，服存阴药，液增欲汗，邪正努力纷争，则作战汗，战之得汗则生，汗不得出则死。此系生死关头，在顷刻之间。战者，阳极而似阴也，肌肤业已甲错，其津液之枯燥，固不待言。故以复脉加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>助其一臂之力，送汗出表。若其人肌肤尚厚，未至大虚者，无取复脉之助正，但当听其自然，勿事骚扰可耳，次日再议补阴未迟。<br> 二十、时欲漱口不欲咽，大便黑而易者，有瘀血也，犀角地黄汤主之。邪在血分，不欲饮水，热邪燥液口干，又欲求救于水，故但欲漱口，不欲咽也。瘀血溢于肠间，血色久瘀则黑，血性柔润，故大便黑而易也。犀角味咸，入下焦血分以清热，地黄去积聚而补阴，<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>去恶血、生新血，丹皮泻血中伏火，此蓄血自得下行，故用此轻剂以调之也。<br> 犀角地黄汤方（甘咸微苦法）<br> 干地黄（一两） 生<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（三钱） 丹皮（三钱） 犀角（三钱）<br> 水五杯，煮取二杯，分二次服，渣再煮一杯服。<br> 二十一、少腹坚满，小便自利，夜热昼凉，大便闭，脉沉实者，蓄血也，<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气汤主之，甚则抵当汤。<br> 少腹坚满，法当小便不利，今反自利，则非膀胱气闭可知。夜热者，阴热也；昼凉者，邪气隐伏阴分也。大便闭者，血分结也。故以<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气通血分之闭结也。若闭结太甚，<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气不得行，则非抵当不可，然不可轻用，不得不备一法耳。<br> <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气汤方（苦辛咸寒法）<br> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（五钱） <a href='http://www.tcm100.com/userReg/JiaoCai/ZhongYaoXue/zzZhongYao105.htm' target='_blank' style='color:#154BA0;text-decoration:none;'>芒硝</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>（三钱） <a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#154BA0;text-decoration:none;'>当归</a>（三钱） 芍药（三钱） 丹皮（三钱）<br> 水八杯，煮取三杯，先服一杯，得下止后服，不知再服。<br> 抵当汤方（飞走攻络苦咸法）<br> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（五钱） <a href='http://www.tcm100.com/userReg/JiaoCai/ZhongYaoXue/zzZhongYao296.htm' target='_blank' style='color:#154BA0;text-decoration:none;'>虻虫</a>（炙干为末，二十枚） <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>（五钱） <a href='http://www.tcm100.com/userReg/JiaoCai/ZhongYaoXue/zzZhongYao295.htm' target='_blank' style='color:#154BA0;text-decoration:none;'>水蛭</a>（炙干为末，五分）<br> 水八杯，煮取三杯，先服一杯，得下止后服，不知再服。<br> 二十二、温病脉，法当数，今反不数而濡小者，热撤里虚也。里虚下利稀水，或便脓血者，桃花汤主之。<br> 温病之脉本数，因用清热药撤其热，热撤里虚，脉见濡小，下焦空虚则寒，即不下利，亦当温补，况又下利稀水脓血乎！故用少阴自利，关闸不藏，堵截阳明法。<br> 桃花汤方（甘温兼涩法）<br> <a href='http://www.tcm100.com/userReg/JiaoCai/ZhongYaoXue/zzZhongYao444.htm' target='_blank' style='color:#154BA0;text-decoration:none;'>赤石脂</a>（一两，半整用煎，半为细末调） <a href='http://www.tcm100.com/userReg/JiaoCai/ZhongYaoXue/zzZhongYao264.htm' target='_blank' style='color:#154BA0;text-decoration:none;'>炮姜</a>（五钱） 白粳米（二合）<br> 水八杯，煮取三杯，去渣，入石脂末一钱五分，分三次服。若一服愈，余勿服。虚甚者加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>。<br> 二十三、温病七、八日以后，脉虚数，舌绛苔少，下利日数十行，完谷不化，身虽热者，桃花粥主之。<br> 上条以脉不数而濡小，下利稀水，定其为虚寒而用温涩。此条脉虽数而日下数十行，至于完谷不化，其里邪已为泄泻下行殆尽。完谷不化，脾阳下陷，火灭之象；脉虽数而虚，苔化而少，身虽余热未退，亦虚热也，纯系关闸不藏见证，补之稍缓则脱。故改桃花汤为粥，取其逗留中焦之意，此条认定完谷不化四字要紧。<br> 桃花粥方（甘温兼涩法）<br> <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>（三钱） 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（三钱） <a href='http://www.tcm100.com/userReg/JiaoCai/ZhongYaoXue/zzZhongYao444.htm' target='_blank' style='color:#154BA0;text-decoration:none;'>赤石脂</a>（六钱，细末） 白粳米（二合）<br> 水十杯，先煮参、草得六杯，去渣，再入粳米煮得三杯，纳石脂末三钱，顿服之。利不止，再服第二杯，如上法；利止停后服。或先因过用寒凉，脉不数，身不热者，加<a href='http://www.tcm100.com/userReg/JiaoCai/ZhongYaoXue/zzZhongYao192.htm' target='_blank' style='color:#154BA0;text-decoration:none;'>干姜</a>三钱。<br> 邪热不杀谷，亦有完谷一证，不可不慎，当于脉之虚实并兼现之证辨之。<br> 二十四、温病少阴下利，咽痛胸满心烦者，猪肤汤主之。<br> 此《<a href='http://www.tcm100.com/user/shl/index.htm' target='_blank' style='color:#154BA0;text-decoration:none;'>伤寒论</a>》原文。按温病热入少阴，逼液下走，自利咽痛，亦复不少，故采录于此。柯氏云：少阴下利，下焦虚矣。少阴脉循喉咙，其支者出络心，注胸中，咽痛胸满心烦者，肾火不藏，循经而上走于阳分也；阳并于上，阴并于下，火不下交于肾，水不上承于心，此未济之象。猪为水畜而津液在肤，用其肤以除上浮之虚火，佐白蜜、白粉之甘，泻心润肺而和脾，滋化源，培母气，水升火降，上热自除，而下利自止矣。<br> 猪肤汤方（甘润法）<br> 猪肤（一斤，用白皮从内刮去肥，令如纸薄）<br> 上一味，以水一斗，煮取五升，去渣，加白蜜一升，白米粉五合，熬香，和令相得。<br> 二十五、温病少阴咽痛者，可与<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>汤；不瘥者，与<a href='http://www.tcm100.com/userReg/JiaoCai/ZhongYaoXue/zzZhongYao314.htm' target='_blank' style='color:#154BA0;text-decoration:none;'>桔梗</a>汤。<br> 柯氏云：但咽痛而无下利胸满心烦等证，但甘以缓之足矣。不瘥者，配以<a href='http://www.tcm100.com/userReg/JiaoCai/ZhongYaoXue/zzZhongYao314.htm' target='_blank' style='color:#154BA0;text-decoration:none;'>桔梗</a>，辛以散之也。其热微，故用此轻剂耳。<br> <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>汤方（甘缓法）<br> <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（二两）<br> 上一味，以水三升，煮取一升半，去渣，分温再服。<br> <a href='http://www.tcm100.com/userReg/JiaoCai/ZhongYaoXue/zzZhongYao314.htm' target='_blank' style='color:#154BA0;text-decoration:none;'>桔梗</a>汤方（苦辛甘开提法）<br> <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（二两） <a href='http://www.tcm100.com/userReg/JiaoCai/ZhongYaoXue/zzZhongYao314.htm' target='_blank' style='color:#154BA0;text-decoration:none;'>桔梗</a>（二两）<br> 法同前。<br> 二十六、温病入少阴，呕而咽中伤，生疮不能语，声不出者，苦酒汤主之。<br> 王氏晋三云：苦酒汤治少阴水亏不能上济君火，而咽生疮声不出者。疮者，疳也。<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>之辛滑，佐以鸡子清之甘润，有利窍通声之功，无燥津涸液之虑；然<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>之功能，全赖苦酒，摄入阴分，劫涎敛疮，即阴火沸腾，亦可因苦酒而降矣，故以为名。<br> 苦酒汤方（酸甘微辛法）<br> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>（制，二钱） 鸡子（一枚，去黄，纳上苦酒鸡子壳中）<br> 上二味，纳<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>著苦酒中，以鸡子壳置刀环中，安火上，令三沸，去渣，少少含咽之。不瘥，更作三剂。<br> 二十七、妇女温病，经水适来，脉数耳聋，干呕烦渴，辛凉退热，兼清血分，甚至十数日不解，邪陷发痉者，<a href='http://www.tcm100.com/userReg/JiaoCai/ZhongYaoXue/zzZhongYao35.htm' target='_blank' style='color:#154BA0;text-decoration:none;'>竹叶</a>玉女煎主之。<br> 此与两感证同法。辛凉解肌，兼清血分者，所以补上中焦之未备；甚至十数日不解，邪陷发痉，外热未除，里热又急，故以玉女煎加<a href='http://www.tcm100.com/userReg/JiaoCai/ZhongYaoXue/zzZhongYao35.htm' target='_blank' style='color:#154BA0;text-decoration:none;'>竹叶</a>，两清表里之热。<br> <a href='http://www.tcm100.com/userReg/JiaoCai/ZhongYaoXue/zzZhongYao35.htm' target='_blank' style='color:#154BA0;text-decoration:none;'>竹叶</a>玉女煎方（辛凉合甘寒微苦法）<br> 生<a href='http://www.tcm100.com/userReg/JiaoCai/ZhongYaoXue/zzZhongYao30.htm' target='_blank' style='color:#154BA0;text-decoration:none;'>石膏</a>（六钱） 干地黄（四钱） <a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>（四钱） <a href='http://www.tcm100.com/userReg/JiaoCai/ZhongYaoXue/zzZhongYao32.htm' target='_blank' style='color:#154BA0;text-decoration:none;'>知母</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao280.htm' target='_blank' style='color:#154BA0;text-decoration:none;'>牛膝</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao35.htm' target='_blank' style='color:#154BA0;text-decoration:none;'>竹叶</a>（三钱）<br> 水八杯，先煮<a href='http://www.tcm100.com/userReg/JiaoCai/ZhongYaoXue/zzZhongYao30.htm' target='_blank' style='color:#154BA0;text-decoration:none;'>石膏</a>、地黄得五杯，再入余四味，煮成二杯，先服一杯，候六时复之，病解停后服，不解再服（上焦用玉女煎去<a href='http://www.tcm100.com/userReg/JiaoCai/ZhongYaoXue/zzZhongYao280.htm' target='_blank' style='color:#154BA0;text-decoration:none;'>牛膝</a>者，以<a href='http://www.tcm100.com/userReg/JiaoCai/ZhongYaoXue/zzZhongYao280.htm' target='_blank' style='color:#154BA0;text-decoration:none;'>牛膝</a>为下焦药，不得引邪深入也。兹在下焦，故仍用之）。<br> 二十八、热入血室，医与两清气血，邪去其半，脉数，余邪不解者，护阳和阴汤主之。<br> 此系承上条而言之也。大凡体质素虚之人，驱邪及半，必兼护养元气，仍佐清邪，故以参、甘护元阳，而以<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>、<a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>、生地，和阴清邪也。<br> 护阳和阴汤方（甘凉甘温复法，偏于甘凉，即复脉汤法也）<br> <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（五钱） 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>（二钱） <a href='http://www.tcm100.com/userReg/JiaoCai/ZhongYaoXue/zzZhongYao421.htm' target='_blank' style='color:#154BA0;text-decoration:none;'>麦冬</a>（连心炒，二钱） 干地黄（炒，三钱）<br> 水五杯，煮取二杯，分二次温服。<br> 二十九、热入血室，邪去八、九，右脉虚数，暮微寒热者，加减复脉汤仍用参主之。<br> 此热入血室之邪少虚多。亦以复脉为主法。脉右虚数，是邪不独在血分，故仍用参以补气。暮微寒热，不可认作邪实，乃气血俱虚，营卫不和之故。<br> 加减复脉汤仍用参方<br> 即于前复脉汤内，加<a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a>三钱。<br> 三十、热病经水适至，十余日不解，舌萎饮冷，心烦热，神气忽清忽乱，脉右长左沉，瘀热在里也，加减<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气汤主之。<br> 前条十数日不解用玉女煎者，以气分之邪尚多，故用气血两解。此条以脉左沉，不与右之长同，而神气忽乱，定其为蓄血，故以逐血分瘀热为急务也。<br> 加减<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气汤方（苦辛走络法）<br> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（制，三钱） <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>（炒，三钱） 细生地（六钱） 丹皮（四钱） <a href='http://www.tcm100.com/userReg/JiaoCai/ZhongYaoXue/zzZhongYao279.htm' target='_blank' style='color:#154BA0;text-decoration:none;'>泽兰</a>（二钱） 人中白（二钱）<br> 水八杯，煮取三杯，先服一杯，候六时，得下黑血，下后神清渴减，止后服。不知，渐进。<br> 按邵新甫云：考热入血室，《金匮》有五法：第一条主小<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>，因寒热而用，虽经水适断，急提少阳之邪，勿令下陷为最。第二条伤寒发热，经水适来，已现昼明夜剧，谵语见鬼，恐人认阳明实证，故有无犯胃气及上二焦之戒。第三条中风寒热，经水适来，七、八日脉迟身凉，胸胁满如结胸状，谵语者，显无表证，全露热入血室之候，自当急刺<a href='http://www.tcm100.com/user/JiaoCai/ZhenJiuXue/zzZhenJiuXueWei309.htm' target='_blank' style='color:#154BA0;text-decoration:none;'>期门</a>，使人知针力比药力尤捷。第四条阳明病下血谵语，但头汗出，亦为热入血室，亦刺<a href='http://www.tcm100.com/user/JiaoCai/ZhenJiuXue/zzZhenJiuXueWei309.htm' target='_blank' style='color:#154BA0;text-decoration:none;'>期门</a>，汗出而愈。第五条明其一证而有别因为害，如痰潮<a href='http://www.tcm100.com/user/JiaoCai/ZhenJiuXue/zzZhenJiuXueWei350.htm' target='_blank' style='color:#154BA0;text-decoration:none;'>上脘</a>，昏冒不知，当先化其痰，后除其热。仲景教人当知变通，故不厌推广其义，乃今人一遇是证，不辨热入之轻重，血室之盈亏，遽与小<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>汤，贻害必多。要之热甚而血瘀者，与<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>承气及山甲、归尾之属；血舍空而热者用犀角地黄汤，加<a href='http://www.tcm100.com/userReg/JiaoCai/ZhongYaoXue/zzZhongYao275.htm' target='_blank' style='color:#154BA0;text-decoration:none;'>丹参</a>、<a href='http://www.tcm100.com/userReg/JiaoCai/ZhongYaoXue/zzZhongYao174.htm' target='_blank' style='color:#154BA0;text-decoration:none;'>木通</a>之属；表邪未尽而表证仍兼者，不妨借温通为使；血结胸，有<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a><a href='http://www.tcm100.com/userReg/JiaoCai/ZhongYaoXue/zzZhongYao276.htm' target='_blank' style='color:#154BA0;text-decoration:none;'>红花</a>汤，参入海蛤、<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>之治；昏狂甚，进<a href='http://www.tcm100.com/userReg/JiaoCai/ZhongYaoXue/zzZhongYao359.htm' target='_blank' style='color:#154BA0;text-decoration:none;'>牛黄</a>膏，调入清气化结之煎。再观叶案中有两解气血燔蒸之玉女煎法；热甚阴伤，有育阴养气之复脉法；又有护阴涤热之缓攻法。先圣后贤，其治条分缕析，学者审证定方，慎毋拘乎<a href='http://www.tcm100.com/userReg/JiaoCai/ZhongYaoXue/zzZhongYao24.htm' target='_blank' style='color:#154BA0;text-decoration:none;'>柴胡</a>一法也。<br> 三十一、温病愈后，嗽稀痰而不咳，彻夜不寐者，<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>汤主之。<br> 此中焦阳气素虚之人，偶感温病，医以辛凉甘寒，或苦寒清温热，不知十衰七、八之戒，用药过剂，以致中焦反停寒饮，令胃不和，故不寐也。《素问》云：胃不和则卧不安，饮以<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>汤，覆杯则寐。盖阳气下交于阴则寐，胃居中焦，为阳气下交之道路，中寒饮聚，致命阳气欲下交而无路可循，故不寐也。<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>逐痰饮而和胃，秫米秉燥金之气而成，故能补阳明燥气之不及而渗其饮，饮退则胃和，寐可立至，故曰覆杯则寐也。<br> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>汤（辛甘淡法）<br> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>（制，八钱） 秫米（二两，即俗所谓高粮是也，古人谓之稷，今或名为芦稷，如南方难得，则以薏仁代之。）<br> 水八杯，煮取三杯，分三次温服。<br> 三十二、饮退得寐，舌滑，食不进者，<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a><a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤主之。<br> 此以胃腑虽和，营卫不和，阳未卒复，故以前<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>汤合<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤，调其营卫，和其中阳，自能食也。<br> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a><a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤方（辛温甘淡法）<br> <a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>（六钱） 秫米（一两） <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（六钱） <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>（四钱，虽云<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤，却用小建中汤法。<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>少于<a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>者，表里异治也） 炙<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（一钱） <a href='http://www.tcm100.com/userReg/JiaoCai/ZhongYaoXue/zzZhongYao4.htm' target='_blank' style='color:#154BA0;text-decoration:none;'>生姜</a>（三钱） <a href='http://www.tcm100.com/userReg/JiaoCai/ZhongYaoXue/zzZhongYao380.htm' target='_blank' style='color:#154BA0;text-decoration:none;'>大枣</a>（去核，二枚）<br> 水八杯，煮取三杯，分温三服。<br> 三十三、温病解后，脉迟，身凉如水，冷汗自出者，<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤主之。<br> 此亦阳气素虚之体质，热邪甫退，即露阳虚，故以<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤复其阳也。<br> <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤方（见上焦篇。但此处用<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>，分量与芍药等，不必多于芍药也；亦不必啜粥再令汗出，即仲景以<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>汤小和之法是也）<br> 三十四、温病愈后，面色萎黄，舌淡，不欲饮水，脉迟而弦，不食者，小建中汤主之。<br> 此亦阳虚之质也，故以小建中，小小建其中焦之阳气，中阳复则能食，能食则诸阳皆可复也。<br> 小建中汤方（甘温法）<br> <a href='http://www.tcm100.com/userReg/JiaoCai/ZhongYaoXue/zzZhongYao413.htm' target='_blank' style='color:#154BA0;text-decoration:none;'>白芍</a>（酒炒，六钱） <a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>（四钱） <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（炙，三钱） <a href='http://www.tcm100.com/userReg/JiaoCai/ZhongYaoXue/zzZhongYao4.htm' target='_blank' style='color:#154BA0;text-decoration:none;'>生姜</a>（三钱） <a href='http://www.tcm100.com/userReg/JiaoCai/ZhongYaoXue/zzZhongYao380.htm' target='_blank' style='color:#154BA0;text-decoration:none;'>大枣</a>（去核，二枚） 胶饴（五钱）<br> 水八杯，煮取三杯，去渣，入胶饴，上火烊化，分温三服。<br> 三十五、温病愈后，或一月，至一年，面微赤，脉数，暮热，常思饮不欲食者，五汁饮主之，牛乳饮亦主之。病后肌肤枯燥，小便溺管痛，或微燥咳，或不思食，皆胃阴虚也，与益胃、五汁辈。<br> 前复脉等汤，复下焦之阴。此由中焦胃用之阴不降，胃体之阳独亢，故以甘润法救胃用，配胃体，则自然欲食，断不可与俗套开胃健食之辛燥药，致令燥咳成痨也。<br> 五汁饮、牛乳饮方（并见前秋燥门）<br> 益胃汤（见中焦篇）<br> 按：吴又可云：病后与其调理不善，莫若静以待动。是不知要领之言也。夫病后调理，较易于治病，岂有能治病，反不能调理之理乎！但病后调理，不轻于治病，若其治病之初，未曾犯逆，处处得法，轻者三、五日而解，重者七、八日而解，解后无余邪，病者未受大伤，原可不必以药调理，但以饮食调理足矣，经所谓食养尽之是也。若病之始受既重，医者又有误表、误攻、误燥，误凉之弊，遗殃于病者之气血，将见外感变而为内伤矣。全赖医者善补其过（谓未犯他医之逆；或其人阳素虚，阴素亏；或前因邪气太盛，故剂不得不重；或本虚邪不能张，须随清随补之类），而补人之过（谓已犯前医之治逆），退杀气（谓余邪或药伤），迎生气（或养胃阴，或护胃阳，或填肾阴，或兼固肾阳，以迎其先后天之生气），活人于万全，岂得听之而已哉！万一变生不测，推委于病者之家，能不愧于心乎！至调理大要，温病后一以养阴为主。饮食之坚硬浓厚者，不可骤进。间有阳气素虚之体质，热病一退，即露旧亏，又不可固执养阴之说，而灭其阳火。故本论中焦篇列益胃、增液、清燥等汤，下焦篇列复脉、三甲、五汁等复阴之法，乃热病调理之常理也；下焦篇又列建中、<a href='http://www.tcm100.com/userReg/JiaoCai/ZhongYaoXue/zzZhongYao299.htm' target='_blank' style='color:#154BA0;text-decoration:none;'>半夏</a>、<a href='http://www.tcm100.com/userReg/JiaoCai/ZhongYaoXue/zzZhongYao2.htm' target='_blank' style='color:#154BA0;text-decoration:none;'>桂枝</a>数法，以为阳气素虚，或误伤凉药之用，乃其变也。经所谓：“有者求之，无者求之，微者责之，盛者责之”，全赖司其任者，心诚求之也。<br></div><div class='DivPreNext'><div class='PreNext'><a href='http://www.tcm100.com/user/wbtb/zzbook15.htm'>前一篇</a></div><div class='PreNext'><a href='http://www.tcm100.com/user/wbtb/zzbook17.htm'>后一篇</a></div><div class='PreNext'><a href='http://www.tcm100.com/user/wbtb/index.htm'>目录</a></div></div>
<div style="text-align:center;padding:20px;">


<script type="text/javascript">
/*336*280，创建于2013-9-3 content*/
var cpro_id = "u1360889";
</script>
<script src="http://cpro.baidustatic.com/cpro/ui/c.js" type="text/javascript"></script>

</div>
</td></tr></table>

					<div class="clear"></div>
				</div>
				<div id="Nav">
<div style="text-align:center;margin:0 auto;padding:20px;">
<script type="text/javascript"><!--
google_ad_client = "pub-6536413627886269";
/* 160x600, 创建于 09-7-15 */
google_ad_slot = "4416075077";
google_ad_width = 160;
google_ad_height = 600;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div>
					<div class="Bar">资源导航</div>
					<div>
						<div>
							<table id="Link2_PanelLink" cellpadding="0" cellspacing="0" border="0" width="100%"><tr><td>
	<ul style='padding:0;margin:10px;LIST-STYLE-TYPE:none;TEXT-ALIGN:left'><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoZhou/YaoZhouMuLu.aspx' target='_blank' style='color:#000000;text-decoration :none;'>药粥（420种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YanFang/YanFangMuLu.aspx' target='_blank' style='color:#000000;text-decoration :none;'>验方（396种疾病）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoJiu/YaoJiuMuLu.aspx' target='_blank' style='color:#000000;text-decoration :none;'>药酒（950种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/ZhongYao/ZhongYao.aspx' target='_blank' style='color:#000000;text-decoration :none;'>中药数据库检索（8千余个）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/FangJi/FangJi.aspx' target='_blank' style='color:#000000;text-decoration :none;'>方剂数据库检索（8万余首）</a></li></ul>

</td></tr></table>

						</div>
						<div class="clear"></div>
					</div>
					<div class="Bar">《中药学》教材（附图片）</div>
					<table id="ZhongYaoJuLi1_ZhongYaoJuLi" cellpadding="0" cellspacing="0" border="0" width="100%"><tr><td>
	<ul style='padding:0;margin:0px;LIST-STYLE-TYPE:none;TEXT-ALIGN:left'><li style='margin:0px;WIDTH:180px;padding:10px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#000000;text-decoration :none;'>人参</a> <a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#000000;text-decoration :none;'>丁香</a> <a href='http://www.tcm100.com/userReg/JiaoCai/ZhongYaoXue/zzZhongYao375.htm' target='_blank' style='color:#000000;text-decoration :none;'>黄芪</a> <a href='http://www.tcm100.com/userReg/JiaoCai/ZhongYaoXue/zzZhongYao387.htm' target='_blank' style='color:#000000;text-decoration :none;'>鹿茸</a> <a href='http://www.tcm100.com/userReg/JiaoCai/ZhongYaoXue/zzZhongYao107.htm' target='_blank' style='color:#000000;text-decoration :none;'>芦荟</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao22.htm' target='_blank' style='color:#000000;text-decoration :none;'>菊花</a> <a href='http://www.tcm100.com/userReg/JiaoCai/ZhongYaoXue/zzZhongYao420.htm' target='_blank' style='color:#000000;text-decoration :none;'>百合</a> <a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#000000;text-decoration :none;'>当归</a> <a href='http://www.tcm100.com/userReg/JiaoCai/ZhongYaoXue/zzZhongYao408.htm' target='_blank' style='color:#000000;text-decoration :none;'>海马</a> <a href='http://www.tcm100.com/userReg/JiaoCai/ZhongYaoXue/zzZhongYao345.htm' target='_blank' style='color:#000000;text-decoration :none;'>灵芝</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#000000;text-decoration :none;'>阿胶</a> <a href='http://www.tcm100.com/userReg/JiaoCai/ZhongYaoXue/zzZhongYao276.htm' target='_blank' style='color:#000000;text-decoration :none;'>红花</a> <a href='http://www.tcm100.com/userReg/JiaoCai/ZhongYaoXue/zzZhongYao360.htm' target='_blank' style='color:#000000;text-decoration :none;'>珍珠</a> <a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#000000;text-decoration :none;'>槟榔</a> <a href='http://www.tcm100.com/userReg/JiaoCai/ZhongYaoXue/zzZhongYao362.htm' target='_blank' style='color:#000000;text-decoration :none;'>天麻</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao225.htm' target='_blank' style='color:#000000;text-decoration :none;'>山楂</a> <a href='http://www.tcm100.com/userReg/JiaoCai/ZhongYaoXue/zzZhongYao332.htm' target='_blank' style='color:#000000;text-decoration :none;'>白果</a> <a href='http://www.tcm100.com/userReg/JiaoCai/ZhongYaoXue/zzZhongYao251.htm' target='_blank' style='color:#000000;text-decoration :none;'>三七</a> <a href='http://www.tcm100.com/userReg/JiaoCai/ZhongYaoXue/zzZhongYao386.htm' target='_blank' style='color:#000000;text-decoration :none;'>蜂蜜</a> <a href='http://www.tcm100.com/userReg/JiaoCai/ZhongYaoXue/zzZhongYao123.htm' target='_blank' style='color:#000000;text-decoration :none;'>木瓜</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao402.htm' target='_blank' style='color:#000000;text-decoration :none;'>冬虫夏草</a> <a href='http://www.tcm100.com/userReg/JiaoCai/ZhongYaoXue/zzZhongYao427.htm' target='_blank' style='color:#000000;text-decoration :none;'>枸杞子</a> <a href='http://www.tcm100.com/userReg/JiaoCai/ZhongYaoXue/zzZhongYao61.htm' target='_blank' style='color:#000000;text-decoration :none;'>蒲公英</a></li><li style='margin:0px;WIDTH:180px;padding: 2px 0 10px 12px;'><a href='http://www.tcm100.com/userReg/JiaoCai/ZhongYaoXue/zzZhongYao372.htm' target='_blank' style='color:#000000;text-decoration :none;'>西洋参</a> <a href='http://www.tcm100.com/userReg/JiaoCai/ZhongYaoXue/zzZhongYao437.htm' target='_blank' style='color:#000000;text-decoration :none;'>五味子</a> <a href='http://www.tcm100.com/userReg/JiaoCai/ZhongYaoXue/zzZhongYao215.htm' target='_blank' style='color:#000000;text-decoration :none;'>玫瑰花</a> <a href='http://www.tcm100.com/userReg/JiaoCai/ZhongYaoXue/zzZhongYao373.htm' target='_blank' style='color:#000000;text-decoration :none;'>党参</a></li></ul>

</td></tr></table>
<div class="clear"></div>











<div class="Bar">中医古籍全文检索</div>
<div>
<iframe src="../../iframe/SearchZhongYiGuJi_1.htm" frameBorder="0" scrolling="no" width="180px" height="100"></iframe>
</div>
<div class="clear"></div>
				</div>
				<div id="contentBottom"><IMG height="1" src="../../images/backContentBottom.jpg" width="990">
				</div>
			</div>

		</form>
		
<div id="CopyRight">

<div style="margin-top:26px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360870";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

	版权声明：本站部分资料来源于互联网，如果您认为某些资料侵犯了您的版权，请迅速联系本站，本站核实后将尽快移除！<br>

	<span style="color:#ff0000;">本站信息仅供参考，不能作为诊断及治疗的依据！</span><br>
	CopyRight © 2009 版权所有 www.tcm100.com 站长信箱：hitcm100@126.com <a href="http://www.miibeian.gov.cn/" style="color:#000000;">沪ICP备11008129号</a>
	<br>
<script language="javascript" type="text/javascript" src="http://js.users.51.la/1248979.js"></script>
<noscript><a href="http://www.51.la/?1248979" target="_blank"><img alt="&#x6211;&#x8981;&#x5566;&#x514D;&#x8D39;&#x7EDF;&#x8BA1;" src="http://img.users.51.la/1248979.asp" style="border:none" /></a></noscript>	

	<script src='http://s102.cnzz.com/stat.php?id=579783&amp;web_id=579783&amp;show=pic1' language='JavaScript'
		charset='gb2312'></script>
</div>

	</body>
</HTML>

