<HTML>
	<HEAD>
<meta http-equiv="content-type" content="text/html; charset=UTF-8" />
		<title>外台秘要-卷第五-山瘴疟方一十九首</title>
		<LINK href="..\..\css\contentStyle.css" type="text/css" rel="stylesheet">
			<LINK href="..\..\css\form.css" type="text/css" rel="stylesheet">
	</HEAD>
	<body>
		<form method="get" action="http://www.tcm100.com/Search/tcmbook/tcmbookSearchSingleBook.aspx" target=_blank>



			
<div style="CLEAR: both;MARGIN: 0px auto;FONT: 12px Tahoma, sans-serif;WIDTH: 990px;COLOR: #000;HEIGHT: 80px">
	<div style="MARGIN-TOP:12px;FLOAT:left;MARGIN-LEFT:2px"><img src="../../images/logo.jpg"></div>
	<div style="MARGIN-TOP:10px;FLOAT:right;MARGIN-RIGHT:6px"><ul class="ul-top">
			<li>
				<a class="sideA" id="StranLink">转换到繁體中文</a><script src="../../js/Std_StranJF.js" type="text/javascript"></script><li><a href="../../guestbook/guestbook.aspx">留言板</a></li></ul>
	</div>

</div>
<div style="BORDER-RIGHT:#94bae7 1px solid; BORDER-TOP:#94bae7 1px solid; BACKGROUND:#d6e3f7; MARGIN:0px auto; BORDER-LEFT:#94bae7 1px solid; WIDTH:990px; BORDER-BOTTOM:#94bae7 1px solid; HEIGHT:28px; TEXT-ALIGN:center">
	<div style="MARGIN:0px auto; WIDTH:970px; PADDING-TOP:6px; HEIGHT:28px">
		<div style="FLOAT:left;FONT:12px Tahoma, sans-serif;WIDTH:700px;COLOR:#000;TEXT-ALIGN:left">
			<UL style="PADDING-RIGHT:0px;PADDING-LEFT:0px;PADDING-BOTTOM:0px;MARGIN:0px;PADDING-TOP:0px;LIST-STYLE-TYPE:none;HEIGHT:12px">
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../default.aspx" style="COLOR: #000000;TEXT-DECORATION: none">首页</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../Article/ArticleList-1.aspx" style="COLOR: #000000;TEXT-DECORATION: none">

						文章</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhuanTi/ZhuanTiList.aspx" style="COLOR: #000000;TEXT-DECORATION: none">专题</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../QiKan.aspx" style="COLOR: #000000;TEXT-DECORATION: none">专业期刊</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../JiaoCai.aspx" style="COLOR: #000000;TEXT-DECORATION: none">中医药学教材</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../zhongyiguji.aspx" style="COLOR: #000000;TEXT-DECORATION: none">中医古籍</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../ZhongYiYaoShuJuKu.aspx" style="COLOR: #000000;TEXT-DECORATION: none">中医药数据库</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">

					<A href="../../GuoXueJingDian.aspx" style="COLOR: #000000;TEXT-DECORATION: none">国学经典</A><SPAN> | </SPAN></LI>
				<LI style="PADDING-RIGHT:0px;PADDING-LEFT:0px;FLOAT:left;PADDING-BOTTOM:0px;MARGIN:0px;PADDING-TOP:0px">
					<A href="../../BookInfo/default.aspx" style="COLOR: #000000;TEXT-DECORATION: none">中医图书信息</A><SPAN> | </SPAN></LI>
			</UL>
		</div>
		<div style="CLEAR:both">
		</div>

	</div>
</div>
<div style="MARGIN:0px auto; WIDTH:990px; HEIGHT:28px; TEXT-ALIGN:left">
	<div style="PADDING-LEFT:5px;MARGIN:0px auto;WIDTH:990px;PADDING-TOP:6px;HEIGHT:28px;TEXT-ALIGN:left">
		<span id="Top_lbl_position" style="MARGIN-TOP:2px">您的位置 ： <a class='position' href='../../default.aspx'>首页</a> > <a class='position' href='../../ZhongYiGuJi.aspx'>中医古籍</a> > <span style='font-weight:bold;'>外台秘要 卷第五</span></span></div>
</div>

<div style="margin-top:20px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360886";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

			<div id="main">
				<div id="content">
					<div class="contentPosition">
						<p style="FLOAT: left"><a href='http://www.tcm100.com/user/wtmy/zzbook83.htm'>前一篇</a> 
							<a href='http://www.tcm100.com/user/wtmy/index.htm'>目录</a> 
							<a href='http://www.tcm100.com/user/wtmy/zzbook85.htm'>后一篇</a></p>
						<p style="FLOAT:right;MARGIN-RIGHT:5px">

							<a id="HL_Email" href="http://www.tcm100.com/PageSendEmail.aspx" target="_blank"><img src="http://www.tcm100.com/images/email.gif" border="0"> 将本页发送Email到自己或他人的信箱</a>
						</p>
					</div>
					<div class="clear"></div>
					<table id="Panel_Article" cellpadding="0" cellspacing="0" border="0" width="100%"><tr><td>
<div class='title' style='font-size:26px;'>外台秘要 卷第五</div>
	<div class='title'>山瘴疟方一十九首</div>
<div style="text-align:center;padding:10px;">本书全文检索： <input type="text" style="width:280px;" name="SearchTxtInput"> <input type="submit" value="全文检索" NAME="Submit1"></div>
<div style="text-align:center;padding:20px;"><div id='ad-H'>
<script type="text/javascript"><!--
google_ad_client = "pub-6536413627886269";
/* 336x280, 创建于 09-7-15 */
google_ad_slot = "9328817988";
google_ad_width = 336;
google_ad_height = 280;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div></div><div class='title'></div>

<div class='content'> 病源此病生于岭南带山瘴之气也，其状发寒热，休作有时，皆由挟溪源岭瘴温毒气故也，其病重于伤暑之疟矣。（出第十一卷中）<br> 短剧疗山瘴疟，陵鲤甲汤南方山岭溪源瘴气毒作，寒热发作无时痿黄肿满四肢痹弱，皆山毒所为也，并主之方。<br> 陵鲤甲（十片炙千金用十四片） 乌贼鱼骨（去甲） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙各一两） <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（三两）<a href='http://www.tcm100.com/userReg/JiaoCai/ZhongYaoXue/zzZhongYao191.htm' target='_blank' style='color:#154BA0;text-decoration:none;'>附子</a>（一枚炮）<br> 上五味切，以酒三升渍之一夕，先疟发前稍稍服之，勿绝药味，兼以涂身体，断杂人勿食饮，过时乃得通人进饮食。忌苋菜生葱生菜猪肉。（千金文仲备急经心录并同出第六卷中）<br> 千金疗乍寒乍热乍有乍无，山瘴疟酒方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（三两） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao191.htm' target='_blank' style='color:#154BA0;text-decoration:none;'>附子</a> 乌贼鱼骨（去甲各二两）<br> 上五味并切，绢袋盛，以酒六升渍之，小令近火转之，一宿成，一服一合，比发可数服或吐。忌猪肉生葱生菜苋菜。（肘后疗老疟久不断出第十卷中）<br> 备急夫瘴与疟分作两名，其实一致或先寒后热，或先热后寒，岭南率称为瘴，江北总号为疟，此由方言不同，非是别有异病，然南方温毒，此病尤甚，原其所归，大略有四∶一山溪毒气，二风温痰饮，三加之鬼疠，四发以热毒。在此之中，热毒最重，故所用药物，须审病源，患疟瘴之后，特须防瘴而发痢，死不旋踵，所以然者，瘴体先虚，虚不宜痢，又瘴宜冷瘥，痢宜温断，断痢则益瘴，断瘴则益痢，大率如此，不可不慎，非直药疗，亦须宜加将息取适，若能用一色药，兼二种病，冷而止痢，温而断疟，最其妙也，如不然，先须断痢，然后疗瘴，瘴缓痢急故也，仍率须作挟毒防之，不得专医其痢，又服瘴药，皆在发前，必须平旦空腹服，服药之后，勿洗手面漱口，勿通外人，勿吃食，勿劳力，既过发时久，小进糜粥，如此将疗无不即断，又当发热之时，慎勿多饮冷水及多服冷药，若心下冷结，更是难疗，得疟之后，复成症癖，亦有即发气者死不救，若热渴者豉汁暖服，取足得吐弥善，水煮豉研犀汁与服，兼时进生<a href='http://www.tcm100.com/userReg/JiaoCai/ZhongYaoXue/zzZhongYao26.htm' target='_blank' style='color:#154BA0;text-decoration:none;'>葛根</a>汁，其大热盛者，与紫雪如两枣许大，水和饮之，并烧猪粪人粪，作黄龙汤亦善，各可服三二升，又捣一大鼠绞汁与服，大止热毒，瘴热病服此俱效。（其鼠并头皮五脏等全捣若汁少着少许水和绞亦不难服常用立验也）又疗瘴疟服药后灸法。<br> 灸<a href='http://www.tcm100.com/user/JiaoCai/ZhenJiuXue/zzZhenJiuXueWei323.htm' target='_blank' style='color:#154BA0;text-decoration:none;'>大椎</a>三四十壮，无不断，若先寒者，将欲寒，预前以炭火安床下，令背暖，并炙<a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>末一方寸匕，暖酒和服，至发时令得三服，被覆过时无不断，此是陶氏法，比欲寒时，但以火炙其背，亦乃即瘥者，纵发亦轻，效验。<br> 又疗瘴疟，<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>丸方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> <a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a> 豉（各三两） <a href='http://www.tcm100.com/userReg/JiaoCai/ZhongYaoXue/zzZhongYao191.htm' target='_blank' style='color:#154BA0;text-decoration:none;'>附子</a>（二两炮）<br> 上四味捣筛为末，蜜和丸如梧子，发前空腹服四丸，欲发更服三丸，饮下之，自旦至暮，乃食三日，勿杂食猪肉鱼肥腻，及生冷生葱生菜。（桂广州家传已用有效此方兼痢者瘥）又<a href='http://www.tcm100.com/userReg/JiaoCai/ZhongYaoXue/zzZhongYao1.htm' target='_blank' style='color:#154BA0;text-decoration:none;'>麻黄</a>散方。<br> <a href='http://www.tcm100.com/userReg/JiaoCai/ZhongYaoXue/zzZhongYao1.htm' target='_blank' style='color:#154BA0;text-decoration:none;'>麻黄</a>（去节） <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> 杏仁（去尖皮熬） <a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#154BA0;text-decoration:none;'>人参</a> 干漆（熬） <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（各二两炙）<br> 上七味作散，平旦空腹温酒三合服方寸匕，日再，宜七日连服，服后七日不得食杂物，此许仁则五方，元比部云在岭南服得力大验。年时常服一剂，按此兼补虚羸者。忌苋菜生葱生菜<a href='http://www.tcm100.com/userReg/JiaoCai/ZhongYaoXue/zzZhongYao316.htm' target='_blank' style='color:#154BA0;text-decoration:none;'>海藻</a>菘菜。<br> 又若患瘴热实兼吐痢者，<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>汤方。<br> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（炙各三两）<br> 上四味切，以水七升，煮取二升半，分三服，发前尽服，别取吐利，此蒋家传。忌<a href='http://www.tcm100.com/userReg/JiaoCai/ZhongYaoXue/zzZhongYao316.htm' target='_blank' style='color:#154BA0;text-decoration:none;'>海藻</a>菘菜生葱生菜。<br> 又若瘴热兼痢苦渴者，<a href='http://www.tcm100.com/userReg/JiaoCai/ZhongYaoXue/zzZhongYao438.htm' target='_blank' style='color:#154BA0;text-decoration:none;'>乌梅</a>饮方。<br> <a href='http://www.tcm100.com/userReg/JiaoCai/ZhongYaoXue/zzZhongYao438.htm' target='_blank' style='color:#154BA0;text-decoration:none;'>乌梅</a>（二十枚取好者擘破）<br> 上一味，以水一大升，煮取一大盏，去梅和一匙蜜，细细啜之，近方验。（并出第二卷中）延年蜀漆丸，主岭南瘴气发，乍热乍寒，积劳似疟，皆主之。<br> 千金翼方云，兼主 疟，连年不瘥方。<br> 蜀漆 <a href='http://www.tcm100.com/userReg/JiaoCai/ZhongYaoXue/zzZhongYao32.htm' target='_blank' style='color:#154BA0;text-decoration:none;'>知母</a> <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao100.htm' target='_blank' style='color:#154BA0;text-decoration:none;'>白薇</a> <a href='http://www.tcm100.com/userReg/JiaoCai/ZhongYaoXue/zzZhongYao101.htm' target='_blank' style='color:#154BA0;text-decoration:none;'>地骨皮</a> 麦门冬（各五分） <a href='http://www.tcm100.com/userReg/JiaoCai/ZhongYaoXue/zzZhongYao438.htm' target='_blank' style='color:#154BA0;text-decoration:none;'>乌梅</a>肉 <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙） 葳蕤（各四分）<a href='http://www.tcm100.com/userReg/JiaoCai/ZhongYaoXue/zzZhongYao30.htm' target='_blank' style='color:#154BA0;text-decoration:none;'>石膏</a>（八分） <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（三分炙） <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（六分） 豆豉（一合熬）<br> 上十三味捣筛为末，蜜和丸如梧子大，饮下十丸，日再服，加至二十丸，此方用无不瘥加<a href='http://www.tcm100.com/user/JiaoCai/ZhenJiuXue/zzZhenJiuXueWei288.htm' target='_blank' style='color:#154BA0;text-decoration:none;'>光明</a>砂一两，神良。忌<a href='http://www.tcm100.com/userReg/JiaoCai/ZhongYaoXue/zzZhongYao316.htm' target='_blank' style='color:#154BA0;text-decoration:none;'>海藻</a>菘菜人苋生葱生菜。（千金亦疗劳疟崔氏千金翼集验并同出第十七卷中）<br> 救急疗疟瘴疠，经百日或一年以上诸药不能瘥，进此方无不损者，蜀漆汤方。<br> <a href='http://www.tcm100.com/userReg/JiaoCai/ZhongYaoXue/zzZhongYao100.htm' target='_blank' style='color:#154BA0;text-decoration:none;'>白薇</a> 蜀漆 <a href='http://www.tcm100.com/userReg/JiaoCai/ZhongYaoXue/zzZhongYao32.htm' target='_blank' style='color:#154BA0;text-decoration:none;'>知母</a> <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao49.htm' target='_blank' style='color:#154BA0;text-decoration:none;'>苦参</a> <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao47.htm' target='_blank' style='color:#154BA0;text-decoration:none;'>龙胆</a>（各二两） <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（别渍后下各四两） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao30.htm' target='_blank' style='color:#154BA0;text-decoration:none;'>石膏</a>（碎） <a href='http://www.tcm100.com/userReg/JiaoCai/ZhongYaoXue/zzZhongYao160.htm' target='_blank' style='color:#154BA0;text-decoration:none;'>茯苓</a> <a href='http://www.tcm100.com/userReg/JiaoCai/ZhongYaoXue/zzZhongYao44.htm' target='_blank' style='color:#154BA0;text-decoration:none;'>黄芩</a>（各三两） 香豉（二合裹） 独蒜（七颗切）<a href='http://www.tcm100.com/userReg/JiaoCai/ZhongYaoXue/zzZhongYao36.htm' target='_blank' style='color:#154BA0;text-decoration:none;'>淡竹叶</a>（切一升）<br> 上十六味切，以水一斗渍之，并春酒二升合煮取三升，去滓，分三服，未发前一服，欲至发时又一服，皆温之，当发日勿见人，在一静房卧，药滓置病儿头边，仍以药汁涂手面，过时任出。忌肥腻腥臊滑物生冷<a href='http://www.tcm100.com/userReg/JiaoCai/ZhongYaoXue/zzZhongYao316.htm' target='_blank' style='color:#154BA0;text-decoration:none;'>海藻</a>人苋大酢菘菜生葱生菜。<br> 又<a href='http://www.tcm100.com/userReg/JiaoCai/ZhongYaoXue/zzZhongYao339.htm' target='_blank' style='color:#154BA0;text-decoration:none;'>朱砂</a>丸方<br> <a href='http://www.tcm100.com/userReg/JiaoCai/ZhongYaoXue/zzZhongYao339.htm' target='_blank' style='color:#154BA0;text-decoration:none;'>朱砂</a>（<a href='http://www.tcm100.com/user/JiaoCai/ZhenJiuXue/zzZhenJiuXueWei288.htm' target='_blank' style='color:#154BA0;text-decoration:none;'>光明</a>者） <a href='http://www.tcm100.com/userReg/JiaoCai/ZhongYaoXue/zzZhongYao280.htm' target='_blank' style='color:#154BA0;text-decoration:none;'>牛膝</a> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（各等分）<br> 上三味捣筛为末，蜜和丸如梧桐子，候疟发日，平明服七丸，饮下，欲觉发时，更服七丸，当日不断，更作一服，即瘥。忌生葱生菜生血物油腻牛肉等。<br> 又敕赐长孙祥极效<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>汤方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（八分） 橘皮（六分） <a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>（四分熬） 桂心（二分）<br> 上四味捣筛为散，发日平旦酒服一方寸匕，临发又一匕，发后又一匕，二日不得洗手面，七日忌食杂物，唯药用酒，余皆断，或吐或不吐，皆瘥。忌生葱生菜。<br> 又方：取五六岁儿小便一升，纳白蜜二大匙，搅使相得，去白沫讫，即顿服当大吐碧绿痰，然后食，若不得吐，但数小便亦佳，以前两方吐碧痰外，更吐白沫出后可吃食，不然，瘴气终不除。<br> 又<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>汤方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>苗一握（无苗取根五两代之） 独蒜（七颗） <a href='http://www.tcm100.com/userReg/JiaoCai/ZhongYaoXue/zzZhongYao36.htm' target='_blank' style='color:#154BA0;text-decoration:none;'>淡竹叶</a>（二握） 豉（一合裹） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（三两炙）<br> 上五味切，以苦酒三升，煎取一升，临发随性多少服之，尽服之讫，当大吐便愈。忌人苋生葱生菜。<br> 古今录验瘴疟及嶂气，<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>汤方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>（三两细切）<br> 上一味捣碎，虚弱者二两，蒜七瓣去皮中切，以酒一小升半渍一宿旦去滓，暖服尽，须臾当吐令尽好，过时食，一日不得漱口及洗手面，<a href='http://www.tcm100.com/userReg/JiaoCai/ZhongYaoXue/zzZhongYao251.htm' target='_blank' style='color:#154BA0;text-decoration:none;'>三七</a>日慎生葱生菜生冷肉面油腻，若早发者，半夜服，要令吐。（出第四卷中）<br> 近效疗疟瘴，孟补阙岭南将来极效，<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>丸方。<br> <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> 豉（熬） <a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>（去尖皮熬等分）<br> 上三味各捣末，先以豉和<a href='http://www.tcm100.com/userReg/JiaoCai/ZhongYaoXue/zzZhongYao277.htm' target='_blank' style='color:#154BA0;text-decoration:none;'>桃仁</a>捣如泥，然后下<a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a>末细搅，蜜丸如梧桐子，候欲发前一食时酒下四十丸，须臾更服二十丸，如不瘥更服，远不过三服，能信用者无不瘥。忌生葱生菜。<br> 又凡跋涉江山，防诸瘴疠及虫毒等，常服<a href='http://www.tcm100.com/userReg/JiaoCai/ZhongYaoXue/zzZhongYao205.htm' target='_blank' style='color:#154BA0;text-decoration:none;'>木香</a>犀角丸方。<br> <a href='http://www.tcm100.com/userReg/JiaoCai/ZhongYaoXue/zzZhongYao210.htm' target='_blank' style='color:#154BA0;text-decoration:none;'>青木香</a> 犀角（屑） <a href='http://www.tcm100.com/userReg/JiaoCai/ZhongYaoXue/zzZhongYao358.htm' target='_blank' style='color:#154BA0;text-decoration:none;'>羚羊角</a>（屑各六分） <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao94.htm' target='_blank' style='color:#154BA0;text-decoration:none;'>玄参</a> <a href='http://www.tcm100.com/userReg/JiaoCai/ZhongYaoXue/zzZhongYao162.htm' target='_blank' style='color:#154BA0;text-decoration:none;'>猪苓</a> <a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#154BA0;text-decoration:none;'>槟榔</a>（各十分） <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a>（炙各八分） 豉（二十分熬）<br> 上十味捣筛为末，蜜和丸，如梧子，酒饮服三十丸，日二服，若体热即去<a href='http://www.tcm100.com/userReg/JiaoCai/ZhongYaoXue/zzZhongYao379.htm' target='_blank' style='color:#154BA0;text-decoration:none;'>甘草</a><a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#154BA0;text-decoration:none;'>槟榔</a>，加<a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>二十分。忌<a href='http://www.tcm100.com/userReg/JiaoCai/ZhongYaoXue/zzZhongYao316.htm' target='_blank' style='color:#154BA0;text-decoration:none;'>海藻</a>菘菜。<br> 又主疟兼痢，无问赤白水谷鲜血瘴皆瘥，<a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a>犀角丸方。<br> <a href='http://www.tcm100.com/userReg/JiaoCai/ZhongYaoXue/zzZhongYao45.htm' target='_blank' style='color:#154BA0;text-decoration:none;'>黄连</a> 犀角（屑） 香豉（熬各二两） <a href='http://www.tcm100.com/userReg/JiaoCai/ZhongYaoXue/zzZhongYao341.htm' target='_blank' style='color:#154BA0;text-decoration:none;'>龙骨</a>（四两） <a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>（二分熬）<br> 上五味捣筛为末，蜜和丸如梧子，米饮下三十丸，日三服，瘥止。忌猪肉冷水油腻等。<br> 又瘴疟不瘥，蜀漆丸方。<br> 蜀漆 <a href='http://www.tcm100.com/userReg/JiaoCai/ZhongYaoXue/zzZhongYao210.htm' target='_blank' style='color:#154BA0;text-decoration:none;'>青木香</a> <a href='http://www.tcm100.com/userReg/JiaoCai/ZhongYaoXue/zzZhongYao25.htm' target='_blank' style='color:#154BA0;text-decoration:none;'>升麻</a> <a href='http://www.tcm100.com/userReg/JiaoCai/ZhongYaoXue/zzZhongYao433.htm' target='_blank' style='color:#154BA0;text-decoration:none;'>鳖甲</a>（炙） <a href='http://www.tcm100.com/userReg/JiaoCai/ZhongYaoXue/zzZhongYao352.htm' target='_blank' style='color:#154BA0;text-decoration:none;'>牡蛎</a>（熬） <a href='http://www.tcm100.com/userReg/JiaoCai/ZhongYaoXue/zzZhongYao339.htm' target='_blank' style='color:#154BA0;text-decoration:none;'>朱砂</a> <a href='http://www.tcm100.com/userReg/JiaoCai/ZhongYaoXue/zzZhongYao162.htm' target='_blank' style='color:#154BA0;text-decoration:none;'>猪苓</a> 香豉（各四分） <a href='http://www.tcm100.com/userReg/JiaoCai/ZhongYaoXue/zzZhongYao456.htm' target='_blank' style='color:#154BA0;text-decoration:none;'>常山</a> <a href='http://www.tcm100.com/userReg/JiaoCai/ZhongYaoXue/zzZhongYao104.htm' target='_blank' style='color:#154BA0;text-decoration:none;'>大黄</a>（各八分）<br> 上十味捣筛为末，蜜和为丸，如梧子，米汤下十二丸，日二服，渐渐瘥至平复止。忌人苋油腻陈臭生血等物。<br></div><div class='DivPreNext'><div class='PreNext'><a href='http://www.tcm100.com/user/wtmy/zzbook83.htm'>前一篇</a></div><div class='PreNext'><a href='http://www.tcm100.com/user/wtmy/zzbook85.htm'>后一篇</a></div><div class='PreNext'><a href='http://www.tcm100.com/user/wtmy/index.htm'>目录</a></div></div>
<div style="text-align:center;padding:20px;">


<script type="text/javascript">
/*336*280，创建于2013-9-3 content*/
var cpro_id = "u1360889";
</script>
<script src="http://cpro.baidustatic.com/cpro/ui/c.js" type="text/javascript"></script>

</div>
</td></tr></table>

					<div class="clear"></div>
				</div>
				<div id="Nav">
<div style="text-align:center;margin:0 auto;padding:20px;">
<script type="text/javascript"><!--
google_ad_client = "pub-6536413627886269";
/* 160x600, 创建于 09-7-15 */
google_ad_slot = "4416075077";
google_ad_width = 160;
google_ad_height = 600;
//-->
</script>
<script type="text/javascript"
src="http://pagead2.googlesyndication.com/pagead/show_ads.js">
</script>
</div>
					<div class="Bar">资源导航</div>
					<div>
						<div>
							<table id="Link2_PanelLink" cellpadding="0" cellspacing="0" border="0" width="100%"><tr><td>
	<ul style='padding:0;margin:10px;LIST-STYLE-TYPE:none;TEXT-ALIGN:left'><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoZhou/YaoZhouMuLu.aspx' target='_blank' style='color:#000000;text-decoration :none;'>药粥（420种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YanFang/YanFangMuLu.aspx' target='_blank' style='color:#000000;text-decoration :none;'>验方（396种疾病）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/YaoJiu/YaoJiuMuLu.aspx' target='_blank' style='color:#000000;text-decoration :none;'>药酒（950种）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/ZhongYao/ZhongYao.aspx' target='_blank' style='color:#000000;text-decoration :none;'>中药数据库检索（8千余个）</a></li><li style=''margin:0px;WIDTH:180px;padding:10px 0 6px 16px;'><a href='http://www.tcm100.com/ShuJuKu/FangJi/FangJi.aspx' target='_blank' style='color:#000000;text-decoration :none;'>方剂数据库检索（8万余首）</a></li></ul>

</td></tr></table>

						</div>
						<div class="clear"></div>
					</div>
					<div class="Bar">《中药学》教材（附图片）</div>
					<table id="ZhongYaoJuLi1_ZhongYaoJuLi" cellpadding="0" cellspacing="0" border="0" width="100%"><tr><td>
	<ul style='padding:0;margin:0px;LIST-STYLE-TYPE:none;TEXT-ALIGN:left'><li style='margin:0px;WIDTH:180px;padding:10px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao371.htm' target='_blank' style='color:#000000;text-decoration :none;'>人参</a> <a href='http://www.tcm100.com/userReg/JiaoCai/ZhongYaoXue/zzZhongYao196.htm' target='_blank' style='color:#000000;text-decoration :none;'>丁香</a> <a href='http://www.tcm100.com/userReg/JiaoCai/ZhongYaoXue/zzZhongYao375.htm' target='_blank' style='color:#000000;text-decoration :none;'>黄芪</a> <a href='http://www.tcm100.com/userReg/JiaoCai/ZhongYaoXue/zzZhongYao387.htm' target='_blank' style='color:#000000;text-decoration :none;'>鹿茸</a> <a href='http://www.tcm100.com/userReg/JiaoCai/ZhongYaoXue/zzZhongYao107.htm' target='_blank' style='color:#000000;text-decoration :none;'>芦荟</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao22.htm' target='_blank' style='color:#000000;text-decoration :none;'>菊花</a> <a href='http://www.tcm100.com/userReg/JiaoCai/ZhongYaoXue/zzZhongYao420.htm' target='_blank' style='color:#000000;text-decoration :none;'>百合</a> <a href='http://www.tcm100.com/userReg/JiaoCai/ZhongYaoXue/zzZhongYao411.htm' target='_blank' style='color:#000000;text-decoration :none;'>当归</a> <a href='http://www.tcm100.com/userReg/JiaoCai/ZhongYaoXue/zzZhongYao408.htm' target='_blank' style='color:#000000;text-decoration :none;'>海马</a> <a href='http://www.tcm100.com/userReg/JiaoCai/ZhongYaoXue/zzZhongYao345.htm' target='_blank' style='color:#000000;text-decoration :none;'>灵芝</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao414.htm' target='_blank' style='color:#000000;text-decoration :none;'>阿胶</a> <a href='http://www.tcm100.com/userReg/JiaoCai/ZhongYaoXue/zzZhongYao276.htm' target='_blank' style='color:#000000;text-decoration :none;'>红花</a> <a href='http://www.tcm100.com/userReg/JiaoCai/ZhongYaoXue/zzZhongYao360.htm' target='_blank' style='color:#000000;text-decoration :none;'>珍珠</a> <a href='http://www.tcm100.com/userReg/JiaoCai/ZhongYaoXue/zzZhongYao236.htm' target='_blank' style='color:#000000;text-decoration :none;'>槟榔</a> <a href='http://www.tcm100.com/userReg/JiaoCai/ZhongYaoXue/zzZhongYao362.htm' target='_blank' style='color:#000000;text-decoration :none;'>天麻</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao225.htm' target='_blank' style='color:#000000;text-decoration :none;'>山楂</a> <a href='http://www.tcm100.com/userReg/JiaoCai/ZhongYaoXue/zzZhongYao332.htm' target='_blank' style='color:#000000;text-decoration :none;'>白果</a> <a href='http://www.tcm100.com/userReg/JiaoCai/ZhongYaoXue/zzZhongYao251.htm' target='_blank' style='color:#000000;text-decoration :none;'>三七</a> <a href='http://www.tcm100.com/userReg/JiaoCai/ZhongYaoXue/zzZhongYao386.htm' target='_blank' style='color:#000000;text-decoration :none;'>蜂蜜</a> <a href='http://www.tcm100.com/userReg/JiaoCai/ZhongYaoXue/zzZhongYao123.htm' target='_blank' style='color:#000000;text-decoration :none;'>木瓜</a></li><li style='margin:0px;WIDTH:180px;padding: 2px 0 2px 12px;'><a href='http://www.tcm100.com/userReg/JiaoCai/ZhongYaoXue/zzZhongYao402.htm' target='_blank' style='color:#000000;text-decoration :none;'>冬虫夏草</a> <a href='http://www.tcm100.com/userReg/JiaoCai/ZhongYaoXue/zzZhongYao427.htm' target='_blank' style='color:#000000;text-decoration :none;'>枸杞子</a> <a href='http://www.tcm100.com/userReg/JiaoCai/ZhongYaoXue/zzZhongYao61.htm' target='_blank' style='color:#000000;text-decoration :none;'>蒲公英</a></li><li style='margin:0px;WIDTH:180px;padding: 2px 0 10px 12px;'><a href='http://www.tcm100.com/userReg/JiaoCai/ZhongYaoXue/zzZhongYao372.htm' target='_blank' style='color:#000000;text-decoration :none;'>西洋参</a> <a href='http://www.tcm100.com/userReg/JiaoCai/ZhongYaoXue/zzZhongYao437.htm' target='_blank' style='color:#000000;text-decoration :none;'>五味子</a> <a href='http://www.tcm100.com/userReg/JiaoCai/ZhongYaoXue/zzZhongYao215.htm' target='_blank' style='color:#000000;text-decoration :none;'>玫瑰花</a> <a href='http://www.tcm100.com/userReg/JiaoCai/ZhongYaoXue/zzZhongYao373.htm' target='_blank' style='color:#000000;text-decoration :none;'>党参</a></li></ul>

</td></tr></table>
<div class="clear"></div>











<div class="Bar">中医古籍全文检索</div>
<div>
<iframe src="../../iframe/SearchZhongYiGuJi_1.htm" frameBorder="0" scrolling="no" width="180px" height="100"></iframe>
</div>
<div class="clear"></div>
				</div>
				<div id="contentBottom"><IMG height="1" src="../../images/backContentBottom.jpg" width="990">
				</div>
			</div>

		</form>
		
<div id="CopyRight">

<div style="margin-top:26px;margin-bottom:26px;">
<script type="text/javascript">
/*960*90，创建于2013-9-3*/
var cpro_id = "u1360870";
</script>
<script src="http://cpro.baidustatic.com/cpro/ui/c.js" type="text/javascript"></script>
</div>

	版权声明：本站部分资料来源于互联网，如果您认为某些资料侵犯了您的版权，请迅速联系本站，本站核实后将尽快移除！<br>

	<span style="color:#ff0000;">本站信息仅供参考，不能作为诊断及治疗的依据！</span><br>
	CopyRight © 2009 版权所有 www.tcm100.com 站长信箱：hitcm100@126.com <a href="http://www.miibeian.gov.cn/" style="color:#000000;">沪ICP备11008129号</a>
	<br>
<script language="javascript" type="text/javascript" src="http://js.users.51.la/1248979.js"></script>
<noscript><a href="http://www.51.la/?1248979" target="_blank"><img alt="&#x6211;&#x8981;&#x5566;&#x514D;&#x8D39;&#x7EDF;&#x8BA1;" src="http://img.users.51.la/1248979.asp" style="border:none" /></a></noscript>	

	<script src='http://s102.cnzz.com/stat.php?id=579783&amp;web_id=579783&amp;show=pic1' language='JavaScript'
		charset='gb2312'></script>
</div>

	</body>
</HTML>

